Aluksi uutinen ruoan hinnasta.
Ruoan hinta on laskenut pitkästä aikaa.
Ruoka halpeni huhtikuussa 1,2 prosenttia maaliskuusta.
Vuoden 2019 jälkeen ruoan hinta on koko ajan noussut.
Siksi halpeneminen nyt on merkittävä muutos.
Ruoka on kuitenkin edelleen paljon kalliimpaa kuin vuosi sitten.
Ruoka maksaa noin 14 prosenttia enemmän kuin vuosi sitten.
Ruoan hinta on laskenut pitkästä aikaa.
Tutkimusprofessori Jyrki Niemi arvioi, että ruoan hinta laskee tänä vuonna lisää. Niemi arvioi, että ruoan hinta voi laskea vuoden loppuun menessä 5 prosenttia.
Kyllä ruoan hinta jatkaa laskuaan ja vuoden lopulla ollaan jopa 5 prosenttia alempana kuin tällä hetkellä.
Nyt uutinen ulkomailta.
Turkin presidentinvaaleissa tulee toinen kierros.
Turkissa laskettiin maanantaina vaalien ääniä.
Nykyinen presidentti Recep Tayyip Erdoğan sai alle puolet äänistä.
Myös vastaehdokas sai alle puolet äänistä.
Siksi Turkin presidentinvaaleissa tulee toinen kierros.
Vaalit pidettiin sunnuntaina.
Erdoğan oli varma, että hän voittaa ensimmäisellä kierroksella.
Niin ei tapahtunut, kun äänet laskettiin maanantaina.
Erdoğan sai 49,5 prosenttia äänistä. Erdoganin vastaehdokas Kemal Kılıçdaroğlu sai 44,9 prosenttia äänistä.
Kılıçdaroğlu uskoo, että hän voittaa toisella kierroksella.
Turkin presidentinvaalien toinen kierros järjestetään ensi viikon sunnuntaina.
Lopuksi uutinen tekoälystä.
Tekoäly kehittyy nopeasti.
Tekoäly voi auttaa ihmisiä tekemään nopeasti asioita, joihin ennen kului paljon aikaa.
Tommi Koirakivi käyttää ChatGPT -tekoälyä ohjelmointiin.
Koirakivi halusi tehdä kartan, joka näyttää parkkisakkopaikat Helsingissä.
Tällainen ohjelmointi kestää ihmiseltä monta viikkoa.
Tekoälyn avulla ohjelmointi kesti vain muutaman päivän.
Tekoäly voi auttaa ihmisiä tekemään nopeasti asioita, joihin ennen kului paljon aikaa.
Tommi Koirakivi sanoo, että tekoäly auttaa tekemään myös uusia asioita.
Tää avaa uusia ovia tehdä eri lailla paljon asioita.
Vielä sääennuste.
Keskiviikkona sataa monin paikoin vettä tai tulee sadekuuroja.
Tuuli voimistuu.
Lämpötila on pääosin 10 ja 15 asteen välillä.