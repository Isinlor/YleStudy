Ensin uutinen autoalalta.
Uusia autoja ostetaan vähemmän kuin pitkään aikaan.
Syy on se, että uusien autojen hinnat ovat nousseet.
Uusi auto maksaa usein jo noin 40 000 euroa.
Siksi monet asiakkaat haluavat ostaa käytetyn auton.
Vaihtoauton hinta on usein alle 8000 euroa.
Uusia autoja ostetaan vähemmän kuin ennen.
Autokauppiaat toivovat, että autotehtaat alkavat valmistaa halvempia täyssähköautoja.
Silloin autokauppa vilkastuu.
Autotehtaat arvioivat, että pienempiä ja halvempia täyssähköautoja tulee myyntiin ehkä 5 vuoden kuluttua.
Sitten menemme Ateneumin taidemuseoon.
Ateneumin taidemuseossa Helsingissä on uusi näyttely.
Näyttely esittelee suomalaisen taiteilijan Albert Edelfeltin maalauksia.
Edelfeltin kuuluisat maalaukset ovat 1800-luvun lopulta.
Esimerkiksi Leikkiviä poikia rannalla ja Lapsen ruumissaatto ovat Edelfeltin maalauksia.
Ne kertovat Suomesta ja siitä, millaista suomalaisten elämä oli yli 100 vuotta sitten.
Ateneumin taidemuseon uusi näyttely esittelee Albert Edelfeltin taidetta.
Suomalainen Edelfelt matkusti maailmalla paljon.
Edelfeltin toinen koti oli Pariisissa.
Pariisi näkyy myös Edelfeltin maalauksissa.
Erityisen rakas aihe Edelfeltille oli kuitenkin Suomen historia ja Suomen luonto.
Kevät on vihdoin tullut Suomeen.
Varma kevään merkki nähtiin viikonloppuna Helsingin Viikissä.
Helsingin yliopiston Viikin tilalla lehmät pääsivät ulos laitumelle pitkän talven jälkeen.
Lehmät olivat ilosta villejä, ja ilo tarttui myös katsojiin.
Suomen maaseudulla talvi on satojen vuosien ajan loppunut siihen, että lehmät ovat taas päässeet ulos.
Vielä sääennuste.
Sää on poutaista ja monin paikoin aurinkoista.
Tänään lämpötila voi sisämaassa nousta +15 asteeseen.
Rannikoilla ja pohjoisessa on viileämpää.
Huomenna tiistaina sää lämpenee.
Aurinko paistaa myös tiistaina.