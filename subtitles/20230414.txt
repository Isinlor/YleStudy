Ensin politiikkaa.
Puolueiden keskustelut uudesta hallituksesta ovat alkaneet.
Keskusteluja vetää kokoomuksen puheenjohtaja Petteri Orpo, koska kokoomus on nyt eduskunnan suurin puolue.
Tänään Orpo antoi muille puolueille kysymyksiä asioista, jotka kokoomuksen mielestä ovat uudelle hallitukselle tärkeitä.
Orpo odottaa vastauksia viimeistään tiistaina.
Vastausten perusteella Orpo päättää, minkä puolueiden kanssa hän yrittää koota hallituksen.
Puolueiden keskustelut uudesta hallituksesta alkoivat.
Keskustelut ovat vaikeita.
Puolueiden pitää sopia esimerkiksi säästöistä.
Sitten uutinen ruuan hinnasta.
Ruoka on kallistunut.
Ruoka oli maaliskuussa noin 16 prosenttia kalliimpaa kuin vuosi sitten.
Eniten ovat kallistuneet sokeri, jauhot ja munat.
Niiden hinta nousi vuodessa yli 30 prosenttia.
Hinnat nousevat nyt nopeaa vauhtia.
Edellisen kerran ruuan hinta nousi näin nopeasti noin 50 vuotta sitten.
Ruoka on kallistunut.
Ruoka alkoi kallistua, kun lannoitteiden hinta nousi.
Se teki ruuan tuottamisesta kalliimpaa.
Nyt ruoka kallistuu, koska elintarviketeollisuuden kustannukset kasvavat.
Esimerkiksi työntekijöiden palkat ovat nousseet.
Sitten uutinen suomalaisesta musiikista.
Laulaja Katri Helenalla on juhlavuosi.
Hän on esiintynyt jo 60 vuotta.
Katri Helena on suomalaisten suuri suosikki.
Monet Katri Helenan lauluista ovat tuttuja kaikille suomalaisille.
Sanotaan, että Katri Helena on sinivalkoinen ääni.
Uudessa kirjassa Katri Helena kertoo omasta elämästä avoimesti.
Yleensä hän on kertonut yksityisasioista vain vähän.
Katri Helena on esiintynyt jo 60 vuotta.
Nyt juhlavuoden aikana hän kiertää taas laulamassa eri puolilla Suomea.
77-vuotias laulaja kuitenkin sanoo, että pian on aika lopettaa ura.
Vielä sääennuste.
Lauantaina sää on poutaista ja aurinkoista.
Lämpötila on 5-12 astetta, lounaassa on lämpimintä.