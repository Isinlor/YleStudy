Aluksi uutinen taloudesta.
Sveitsin pankkijärjestely hermostutti rahamarkkinat maanantaina.
Pankkien pörssikurssit laskivat päivällä.
Syy on kriisijärjestely Sveitsissä.
Sveitsiläinen pankki UBS osti viikonloppuna Credit Suisse -pankin, joka oli talousvaikeuksissa.
Credit Suisse -pankin osakkeenomistajat saivat kaupasta 3 miljardia dollaria.
Velkojat puolestaan menettivät rahat, jotka he olivat sijoittaneet pankin velkakirjoihin.
Velkojat menettivät yhteensä monta miljardia dollaria.
Siksi Sveitsin pankkijärjestely hermostutti rahamarkkinat maanantaina.
Sveitsi ei ole EU-maa. EU-maissa ei toimita näin, sanoo Finanssialan päekonomisti Veli-Matti Mattila.
Se oli aika erikoinen [teko] ja jotain kuvaa se, että Euroopan pankkiviraonomaiset ovat julkaisseet yhteislausuman, jossa ne toteavat, että EU-maissa ei menetellä näin.
Nyt uutinen nuorten työuupumuksesta.
Tässä harjoittelee jyväskyläläinen teatteriryhmä Teatterikone.
Näytelmä kertoo nuorten työuupumuksesta.
Monissa töissä on kiire. Ihmisiltä vaaditaan töissä paljon.
Tutkijoita huolettaa, että myös nuoret uupuvat töissä.
Nuorten uupumus lisääntyi korona-aikana.
Nuorten uupumus ei ole vähentynyt vaikka korona-aika loppui.
Nuorten uupuminen töissä on ongelma, koska Suomessa on työvoimapula.
Siksi työelämää pitää parantaa niin, että nuoret jaksavat töissä.
Näin sanoo terveystieteen professori Petr Böckerman.
Pitäis varmaan ryhtyä vihdoinkin sanoista tekoihin.
Pitäisi oikeesti yrittää kehittää sitä työelämää houkuttelevammaks nuorille.
Lopuksi uutinen aurinkosähköstä.
Suomeen rakennetaan lisää aurinkovoimaloita.
Tässä on energiafirma Helenin uusi aurinkovoimala Nurmijärvellä.
Voimalan sähkö riittää 80 omakotitalolle tai yli 700 kerrostalokodille.
Suomessa on vasta muutamia isoja aurinkovoimaloita.
Isoja aurinkovoimaloita rakennetaan kuitenkin lisää.
Aurinkovoiman määrä ehkä kymmenkertaistuu Suomessa 7 vuodessa.
Vielä sääennuste.
Huomenna Etelä-Suomessa sataa vettä ja Keski-Suomessa sataa lunta.
Pohjoisessa ei sada, ja siellä paistaa myös aurinko.
Lämpötila on etelässä +3 astetta ja maan keskiosassa 0 astetta.
Pohjoisessa on vähän pakkasta.