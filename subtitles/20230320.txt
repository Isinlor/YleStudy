Ensin uutinen junaliikenteestä.
Veturinkuljettajien lakko on alkanut.
Veturinkuljettajat lopettivat työt tänään.
Lakon takia junaliikenne on pysähtynyt.
Kaukojunat ja lähijunat eivät kulje.
VR peruu junat päivä kerrallaan, niin kauan kuin lakko jatkuu.
VR sanoo, että matkustaja saa rahat takaisin, jos junavuoro perutaan lakon takia.
Myös HSL eli Helsingin seudun liikenne voi antaa korvausta lähijunien matkustajille, joilla on kausilippu.
Veturinkuljettajien lakko on alkanut.
Veturinkuljettajat lopettivat työt, koska heillä on riitaa työnantajan kanssa esimerkiksi viikon vapaapäivistä.
Veturinkuljettajat palaavat töihin vasta sitten, kun riidat on sovittu.
Huippujännittävät eduskuntavaalit ovat ihan lähellä.
Miltä näyttävät vaalit ja vaaliteemat ihmisistä, joille tavallinen suomen kieli on vaikeaa.
Katso Eduskuntavaalit 2023 selkosuomeksi.
Lähetys TV1:ssä 27. maaliskuuta ja Yle Areenassa.
Sitten aiheena sirkus.
Cirque du Soleil on maailman suurin sirkus.
Se esiintyi viikonloppuna Suomessa, Espoossa.
Esityksessä oli mukana myös suomalainen Milena Oksanen.
Hän on ilma-akrobaatti.
Oksanen kertoo, että työ sirkusalalla on raskasta.
Elämä on koko ajan harjoittelua, esiintymistä ja matkustamista.
Esitykset kiertävät eri maissa koko ajan.
Cirque du Soleil on maailman suurin sirkus.
Sirkuksessa työskentelee yhteensä 1300 taiteilijaa
ja esityksiä on eri puolilla maailmaa.
Milena Oksasen ryhmässä on noin 40 taiteilijaa.
Lopuksi menemme vielä jäätielle.
Tänä talvena on voitu taas avata jääteitä eri puolilla Suomea.
Tämä Kolin jäätie on Itä-Suomessa.
Tie kulkee järvenjäällä 7 kilometriä.
Kolin jäätie on monille tärkeä kulkureitti.
Paikalle tulee kuitenkin myös ihmisiä, joiden mielestä jäätie on nähtävyys.
Vielä sääennuste.
Tiistai on laajalti aurinkoinen ja poutainen.
Pohjoisessa tulee paikoin lumikuuroja.
Lämpötila on +1 ja +6 asteen välillä, pohjoisessa on pikkupakkasta.