Aluksi uutinen Suomen Nato-jäsenyydestä.
Suomalaisia kiinnostaa, tuleeko Suomeen Naton tukikohta.
Suomesta tuli Naton täysjäsen tiistaina.
Asiantuntijat sanovat, että Suomeen ei ehkä tule pysyvää tukikohtaa.
Suomessa pidetään ehkä monia Naton sotaharjoituksia.
Silloin Suomessa on Naton sotilaita, laivoja ja lentokoneita.
Näin Nato näyttää Venäjälle, että Naton puolustus on hereillä.
Suomalaisia kiinnostaa, tuleeko Suomeen Naton tukikohta.
Suomeen voi tulla pieni Naton taisteluosasto ja esikunta.
Tällaisia joukkoja on esimerkiksi Baltian maissa.
USA voi ehkä tuoda Suomeen myös aseita ja ajoneuvoja.
Näin arvioi ulkopolitiikan tutkija Matti Pesu.
Yhdysvallat [USA] vois tukeutua johonkin varuskuntaan niin, että siellä varattaisiin alue yhdysvaltalaisille [USA:lle].
Nyt toinen uutinen Suomen Nato-jäsenyydestä.
Keskiviikko oli Suomelle tärkeä päivä Natossa.
Suomi osallistui Naton ulkoministerien kokoukseen ensimmäistä kertaa niin, että Suomi on Naton täysjäsen.
Ministerit keskustelivat puolustusbudjettien kasvattamisesta.
Naton pääsihteeri Jens Stoltenberg sanoi, että Nato-maiden pitää käyttää puolustukseen vähintään 2 prosenttia bruttokansantuotteesta.
Suomen puolustusbudjetti täyttää tavoitteen, koska Suomi on tilannut USA:lta hävittäjiä.
Noin 30 prosenttia Nato-maista ei täytä tavoitetta.
Suomi on osallistunut Naton ulkoministerien kokoukseen.
Lopuksi uutinen kulttuurista.
Tämän maalauksen nimi on Tyttö ja helmikorvakoru.
Se on hollantilaisen taitelijan Johannes Vermeerin maalaus.
Vermeer eli 1600-luvulla.
Hollannin kansallismuseossa on avattu Johannes Vermeerin taidenäyttely.
Esillä on 28 maalausta.
Näyttely on tosi suosittu. Liput myytin loppuun nopeasti.
Vemeer käytti usein keltaista ja ultramariinin sinistä.
Hollannin kansallismuseossa on avattu Johannes Vermeerin taidenäyttely.
Museo on saanut maalaukset lainaksi taidemuseoista eri puolilta maailmaa.
Vielä sääennuste.
Perjantaina sää on laajalti aurinkoista ja poutaista.
Länsi-Lapissa on melko pilvistä ja paikoin voi sataa vähän lunta tai vettä.
Lämpötila on pääosin +5 ja +10 asteen välillä.
Etelässä on paikoin vielä lämpimämpää.