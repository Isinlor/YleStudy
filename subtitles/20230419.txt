Aluksi Suomen politiikkaa.
Uuden hallituksen kokoaminen on käynnistynyt.
Eduskuntapuolueet ovat antaneet vastaukset hallitustunnustelijan kysymyksiin.
Kokoomuksen puheenjohtaja Petteri Orpo esitti puolueille kysymyslistan viime viikolla.
Vastausten perusteella Orpo päättää, minkä puolueiden kanssa hän yrittää koota hallituksen.
Kysymyksiä oli esimerkiksi Suomen taloudesta ja säästöistä.
Uuden hallituksen kokoaminen on käynnistynyt.
Orpo saa yrittää hallituksen kokoamista, koska kokoomus on nyt eduskunnan suurin puolue.
Jos Orpo kokoaa hallituksen, hänestä tulee uusi pääministeri.
Sitten Venäjä-pakotteista.
Ylen selvitys kertoo, että Venäjällä voi edelleen ostaa Fazerin ja Pandan suklaata.
Suklaata voi ostaa, vaikka valmistajat ovat lähteneet Venäjältä yli vuosi sitten.
Taustalta paljastui järjestelmällinen verkosto.
Yksityishenkilöt kuljettavat rajan yli suuren määrän suomalaisia tuotteita.
Sen jälkeen pietarilainen yritys myy tuotteet eteenpäin suuriin kauppoihin.
Venäjällä voi edelleen ostaa suomalaista suklaata.
Orkla Suomen myyntijohtaja Jussi Tolvanen sanoo, että ilmiö on valitettava:
- Varmasti yhtä lailla ikävää kaikkien muidenkin brändien näkökulmasta.
Että voi vaikuttaa siltä, että ei tuomittaisikaan näitä Venäjän hallinnon toimia, kun edelleen ollaan siellä näkyvissä.
Lopuksi suomalaisesta marja-alasta.
Viranomaiset etsivät keinoja, joilla voi puuttua marja-alan epäkohtiin.
Yle kävi läpi marjanpoimintapaikkojen tarkastusraportteja.
Tarkastajat ovat löytäneet paljon lainvastaisuuksia.
Poimijat eivät ole esimerkiksi saaneet tietoa oikeuksista ja velvollisuuksista työntekoon.
Viranomaiset etsivät keinoja puuttua marja-alan epäkohtiin.
Tarkastajien havainnot ja poimijoiden kertomukset ovat erilaisia kuin marjafirmojen vastaukset viranomaisille.
Vielä sääennuste.
Torstaina sää on melko aurinkoinen  ja keväisen lämmin.
Lämpötila on 10...17 astetta, Pohjois-Lapissa on viileämpää.