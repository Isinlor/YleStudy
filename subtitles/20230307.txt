Aluksi ruokaostoksista. Huoli rahasta näkyy myös kaupassa.
Ruokaostoksissa korostuu nyt edullisuus.
Siksi monet ovat luopuneet eettisistä valinnoista.
S-ryhmä ja Kesko kertovat, että esimerkiksi luomutuotteiden myynti on laskenut vuoden aikana.
Suunta on sama kaikissa maakunnissa.
Nyt pääkaupungin kunnostamisesta.
Helsingissä on alkanut kaupungin historian suurin katuremontti.
Se tehdään ydinkeskustassa kaupungin pääkadulla.
Mannerheimintien peruskorjaus kestää yli 2 vuotta.
Nyt uusitaan esimerkiksi vesiputket ja sähkökaapelit, jotka kulkevat Mannerheimintien alla.
Ensin korjataan Postitalon ja Oopperan välinen tieosuus.
Sen jälkeen korjataan osuus Oopperalta pohjoiseen.
Helsingissä on alkanut kaupungin historian suurin katuremontti.
Remontin takia esimerkiksi bussien ja raitiovaunujen reitit muuttuvat.
Sitten koulujen seksuaalikasvatuksesta.
Seksuaalikasvatus on nyt monipuolisempaa kuin ennen.
Ehkäisyn ja seksitautien lisäksi nuorille puhutaan tunteista ja seksuaalisuuden moninaisuudesta.
Samalla opetetaan omien rajojen tunnistamista.
Joskus seksuaalisuudesta puhuminen on kiusallista oman opettajan kanssa.
Aihe on helpompi, kun seksuaalikasvatusta antaa esimerkiksi kätilöopiskelija.
Vielä suru-uutinen. Historiantutkija, professori Matti Klinge on kuollut.
Hän oli 86-vuotias.
Klinge oli akateeminen vaikuttaja, jonka erikoisala oli eurooppalainen sivistys- ja kulttuurihistoria.
Klinge kirjoitti paljon esimerkiksi Suomen ja Itämeren alueen historiasta.
2000-luvulla hänellä oli myös oma tv-sarja.
Professori Matti Klinge on kuollut.
Klinge oli yhteiskunnallinen keskustelija.
Hän ei väistellyt aiheita, jotka herättivät väittelyä.
Keskiviikkona etelässä ja idässä sataa lunta ja tuuli on puuskaista.
Pohjoisessa on laajalti aurinkoista.
Pakkasta on pääosin 4...10 astetta, Pohjois-Lapissa on paikoin kylmempää.