Ensin uutinen politiikasta.
Eduskunta on aloittanut työt kesäloman jälkeen.
Tänään keskiviikkona eduskunta on käsitellyt tiedonantoa,
jossa hallitus kertoo toimista rasismia vastaan.
Kesällä nousi julkisuuteen perussuomalaisten ministereiden vanhoja kirjoituksia, jotka ovat rasistisia.
Tämän jälkeen keskusteltiin paljon siitä, mitä hallituksen ministerit ajattelevat rasismista.
Eduskunta on aloittanut työt kesäloman jälkeen.
Eduskunta äänestää perjantaina siitä, onko hallituksella ja ministereillä eduskunnan luottamus.
Seuraavaksi uutinen matkailusta.
Ihmiset haluavat ehkä tulevaisuudessa mennä lomalle kaupunkien lähiöihin.
Näissä kuvissa on Rovaniemen Korkalovaaran lähiö.
Korkalovaara on Rovaniemen suurin lähiö.
Lähiössä matkailija näkee ihmisten tavallista arkea.
Yliopistonlehtori Minna Haanpää Lapin yliopistosta:
-Viime vuosina paikallinen arki on alkanut olemaan kansainvälisesti iso matkailutrendi. Eli se, mitä ihmiset arjessa tekee ja minkälaista arkea ihmiset elää. Se voisi kiinnostaa. 
Ihmiset haluavat ehkä tulevaisuudessa mennä lomalle kaupunkien lähiöihin.
Suomessa yli 1,5 miljoonaa ihmistä asuu lähiössä.
Nyt kulttuuria.
Viron pääkaupungissa Talinnassa on avattu näyttely, joka käsittelee taidetta ja ympäristöä.
Näyttely on Kumun taidemuseossa.
Näyttely esittelee esimerkiksi eläinlajien sukupuuttoa, saastumista ja ympäristötuhoja.
Talinnassa on avattu näyttely, joka käsittelee taidetta ja ympäristöä.
Museo yrittää myös tuottaa mahdollisimman vähän päästöjä.
Vielä sääennuste.
Sää on torstaina poutainen ja melko aurinkoinen.
Lämpötila on 15 ja 20 asteen välillä.
Lapissa on viileämpää kuin muualla Suomessa.