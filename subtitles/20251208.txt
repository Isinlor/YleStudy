Suomessa on viikonloppuna ollut monta vakavaa tulipaloa.
Savonlinnassa äiti ja kolme lasta kuolivat omakotitalon tulipalossa lauantaina.
Varkaudessa yksi ihminen kuoli rivitalon tulipalossa eilen.
Valkeakoskella paloi jalkapallokentän katsomo.
Poliisi sanoo, että joku sytytti palon ehkä tahallaan.
Ylen selkouutisten TV-lähetys täyttää 10 vuotta.
Yle aloitti selkokieliset uutiset televisiossa ensimmäisenä maailmassa.
Yleisö on toivonut selkouutisiin erityisesti uutisia kotimaasta.
Suomessa selkokieltä tarvitsee yli 800 000 ihmistä.
Nyt lähdemme tapaamaan yleisöä.
- Ylen selkouutiset on ihanat.
Minä katson lähes joka päivä ja katsomisen jälkeen minä luen tekstin ääneen.
Arvostan sitä, että se on vaihtelevaa.
Se kertoo politiikasta ja taloudesta, mutta myös kulttuurista ja pienistä asioista.
Esimerkiksi Norppalivestä tai juhannuksen liikenteestä.
Se on kuin ikkuna Suomeen.
- Katsominen on hyvä tapa oppia suomea ainakin minulle.
Se auttaa minua kuuntelemaan suomea ja kehittää minun kielitaitoani.
Ensin minä katsoin vain Yle-uutiset selkosuomeksi, mutta nyt minä katson kaikki uutiset, jotka kiinnostavat minua.
Lisäksi minä opin uusia sanoja eri elämänalueilta, kuten taloudesta, politiikasta, luonnosta ja muista.
- Minä tykkään uutisista tosi paljon.
Millaisista aiheista sinä haluat nähdä uutisia?
- Politiikasta. Ukrainan sota. Kulttuuriuutisista tykkään paljon.
- Uutisissa puhutaan paljon Ukrainasta ja Yhdysvalloista ja politiikasta paljon ja leikkauksista, rahaleikkauksista.
Tuleeko siellä uutisissa jostakin aiheesta sinun mielestä jo liikaa?
- Ei mistään. Kaikki on OK uutisia.
- Kyllä se oli hyvin selvä ja ymmärsi jokaisen sanan.
Lapset oli aivan ihania.
- Minäkin olen suurkuluttaja ja katson kaikki uutiset koko päivän tai illan, illallahan niitä enemmän tulee.
Olen sitä mieltä, että selkouutiset on hyvä keksintö.
Olisiko teillä minkälaisia terveisiä meidän kymmenvuotiaalle lähetykselle nyt?
- Tietysti ainakin onnitella voi kymmenvuotisesta kaudesta kyllä ja hyvin eteenpäin mennään.
- Varmaankin näitä erityisiä ryhmiä, joille selkouutiset on tarkoitettu, niin lisää heidän tarvitsemiaan asioita.
Ja sitten vielä vanhusten asioita voisi olla.
Vielä sääennuste.
Tiistaina pohjoisessa sataa kevyesti lunta, muualla sataa vettä tai räntää.
Lapissa on päivällä pakkasta, muualla lämpötila on 0 ja +5 asteen välillä.
Näkemiin. - Näkemiin!