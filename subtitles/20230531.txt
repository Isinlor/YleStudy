Ensin lakkouutinen.
Monissa yksityisissä päiväkodeissa on alkanut lakko.
Lakko alkoi viime yönä 200 yksityisessä päiväkodissa Helsingin ja Turun seuduilla.
Lakot koskettavat yli 10 000 lasta.
Lisäksi lakko alkoi noin 20 lastensuojeluyksikössä.
Monissa yksityisissä päiväkodeissa on alkanut lakko.
Huomenna lakot laajenevat vanhusten ja vammaisten palveluasumiseen Helsingin ja Turun seuduilla.
Lakoilla halutaan vauhdittaa neuvotteluja yksityisen sosiaalialan työehtosopimuksesta.
Sitten asiaa terveydestä.
Suomalaiset sairastavat eri tavoin eri puolilla maata, kertoo uusi kansallinen terveysindeksi.
Terveimmät ihmiset asuvat Ahvenanmaalla, Pohjanmaalla, Uudellamaalla ja Helsingissä.
Eniten sairauksia on ihmisillä Pohjois-Savossa ja Pohjois-Karjalassa.
Suomalaiset sairastavat eri tavoin eri puolilla maata.
Alueellisiin eroihin vaikuttavat esimerkiksi elintavat, taloudellinen tilanne, koulutus, perintötekijät ja se kuinka hyvin ihminen saa terveyspalveluita.
Lopuksi kerromme uudesta kirjasta.
Presidentin puoliso, rouva Jenni Haukio on kirjoittanut kirjan.
Kirja on muistelmateos, jossa rouva Haukio kertoo, millaista on presidentin puolison elämä.
Hän kertoo esimerkiksi vierailuista kotimaassa ja ulkomailla ja ihmisistä, joita hän on tavannut.
Sen sijaan perheestä tai yksityiselämästä hän ei kerro.
Presidentin puoliso, rouva Jenni Haukio on kirjoittanut muistelmat.
Kirja kiinnostaa suomalaisia.
Kirjan kustantaja WSOY kertoo, että ensimmäinen painos on jo myyty loppuun.
Vielä sääennuste.
Sää kylmenee koko maassa.
Huomenna Lapissa sataa monin paikoin räntää tai vettä, etelässä tulee sadekuuroja.
Tuuli on puuskaista.