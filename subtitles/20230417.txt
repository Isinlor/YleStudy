Ensin uutinen ydinvoimasta eli atomivoimasta.
Olkiluodon uusi ydinreaktori eli Olkiluoto 3 on alkanut tuottaa sähköä täydellä teholla.
Uusi ydinreaktori on tärkeä.
Se tuottaa noin 14 prosenttia Suomen sähköstä.
Olkiluoto 3 vaikuttaa esimerkiksi sähkön hintaan.
Odotetaan, että sähkön hinta ei enää vaihtele niin paljon kuin ennen.
Olkiluoto 3 tuottaa nyt sähköä täydellä teholla koko ajan.
Tarkoitus on, että Olkiluoto 3 toimii ainakin 60 vuotta.
Ydinreaktorin piti valmistua jo 14 vuotta sitten, mutta iso rakennusprojekti on vienyt paljon aikaa.
Olkiluoto 3:n hinta on 5,8 miljardia euroa.
Se on ehkä maailman kallein rakennus.
Sitten asiaa lasten plastiikkakirurgiasta.
Monia lapsia kiusataan ulkonäön takia.
Syy voi olla esimerkiksi iso luomi kasvoissa tai hörökorvat.
Mikan poikaa kiusattiin päiväkodissa hörökorvien takia.
Mika kertoo, että poika alkoi katsella itseään usein peilistä ja itkeä.
Poika oli iloinen, kun hän kuuli, että hörökorvat voidaan leikata.
Hän pääsi leikkaukseen vuoden odotuksen jälkeen.
Leikkauksen jälkeen Mikan poikaa ei ole enää kiusattu.
Pojalla on nyt ihan tavallisen näköiset korvat.
Monia lapsia kiusataan ulkonäön takia.
Plastiikkakirurgi Tiia Pihlamaa sanoo, että aikuiset voivat näyttää esimerkkiä.
Toisten ulkonäköä ei kannata kommentoida ikävällä tavalla.
Se satuttaa aina.
Lopuksi tutustumme koiratanssiin.
Koirat esittelivät tanssitaitoja viikonloppuna lemmikkimessuilla Helsingissä.
Tanssijoita oli monenkokoisia, mutta musiikin tahdissa liikkuminen onnistui kaikilta.
Tässä koirat tanssivat esteradalla.
Niiden pitää tanssia ja selvitä vielä esteistä.
Tärkeintä kuitenkin on, että koirilla on hauskaa.
Vielä sääennuste.
Huomenna aurinko paistaa melkein koko maassa.
Paikoin sää on kuitenkin pilvinen tai puolipilvinen.
Etelässä on yli 10 astetta lämmintä.
Pohjoisessa lämpötila on 5 ja 10 asteen välillä.