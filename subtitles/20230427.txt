Aluksi Venäjästä ja energiasta.
Venäjä on ottanut haltuun suomalaisen energiafirma Fortumin voimalat Venäjällä.
Päätöksen allekirjoitti Venäjän presidentti Vladimir Putin.
Asetuksen perusteella Venäjä voi ottaa haltuun ulkomaisten firmojen omaisuutta.
Fortum ei voi nyt itse päättää, miten se toimii Venäjällä, vaikka omistus edelleen säilyykin.
Fortum on aikonut lähteä pois Venäjältä, koska Venäjä sotii Ukrainassa.
Fortumin suurin omistaja on Suomen valtio.
Venäjä on ottanut haltuun Fortumin voimalat Venäjällä.
Asiantuntijat sanovat, että sijoittajille muutos on hyvin pieni.
Sitten vakoilusta. Pohjoismaissa on paljon venäläisiä vakoojia.
Virallisesti he ovat toimineet diplomaatteina suurlähetystöissä.
Suomen, Ruotsin, Tanskan ja Norjan yleisradiot ovat selvittäneet Venäjän lähetystöjen tiedustelutoimintaa.
Pohjoismaissa on paljon venäläisiä vakoojia.
Suomessa jopa kolmasosa lähetystön työntekijöistä on todellisuudessa tiedustelu-upseereja.
Yle selvitti 3 venäläisen tiedustelu-upseerin henkilöllisyyden.
Yhteensä Pohjoismaissa heitä tunnistettiin 38.
Vielä Ukrainan maataloudesta.
Ukrainan pellot ovat kärsineet Venäjän hyökkäyssodasta.
Tutkimus kertoo, että noin 25 prosenttia pelloista on kärsinyt.
Pelloissa on nyt elohopeaa, arsenikkia ja muita myrkkyjä.
Lisäksi tankit ovat tehneet maan pinnasta kovan.
Multa on liian tiivis kasvien juurille ja mikrobeille.
Ukrainan pellot ovat kärsineet Venäjän hyökkäyssodasta.
Satelliittikuvat näyttävät tuhot.
Vielä ei tiedetä, kuinka kauan vaikutus jatkuu maassa ja pohjavesissä.
Lopuksi sääennuste.
Huomenna vettä ja räntää sataa Pohjois-Pohjanmaalla ja Kainuussa.
Etelä- ja Keski-Suomessa  sataa myös vähän vettä,  mutta aurinkokin paistaa.
Lapissa ei sada,  ja siellä myös paistaa aurinko.
Lämpötila on ylimmillään noin 10 astetta.