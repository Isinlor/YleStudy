Ensin uutinen eduskunnasta.
Uusi eduskunta on aloittanut työt.
Eduskuntavaalit olivat huhtikuun alussa.
Tänään kansanedustajat kokoontuivat eduskunnan juhlallisiin avajaisiin.
Tilaisuudessa puhui presidentti Sauli Niinistö.
Presidentti muistutti, että Suomi on nyt puolustusliitto Naton jäsenmaa.
Emme ole enää yksin, Niinistö sanoi. Nato tuo Suomelle turvaa.
Mutta se tuo myös vastuuta ja velvollisuuksia.
Lisäksi presidentti sanoi, että kansanedustajien pitää muistaa nuorten tulevaisuus.
Esimerkiksi ilmastonmuutos vaatii toimia.
Uusi eduskunta on siis aloittanut työt.
Eduskunnan tärkein työ on säätää Suomen lait.
Laki voi tulla voimaan vain, jos eduskunta sen hyväksyy.
Sitten aiheena suomalainen kala.
Suomessa kalastetaan paljon erityisesti silakkaa.
Silakka on pieni kala, ja siitä tehdään usein eläinten rehua tai kalajauhoa.
Vain pieni osa silakasta päätyy ruokapöydälle.
Suomalaiset syövät esimerkiksi lohta paljon enemmän kuin silakkaa.
Lohta tuodaan ulkomailta.
Suomalaisen kalan käyttöä halutaan kuitenkin lisätä.
Suomessa kalastetaan paljon erityisesti silakkaa.
Siksi kehitetään juuri uusia silakkatuotteita.
Toivotaan, että myös ravintolat ja suurkeittiöt alkavat käyttää silakkaa enemmän.
Sitten kulttuuriuutinen.
Tammisaaren uusi taidemuseo Chappe on valmis.
Rakennus näyttää pieneltä, mutta sisällä on näyttelytiloja 3 kerroksessa.
Ikkunat tuovat valoa monesta eri suunnasta.
Taidemuseon johtaja Lassi Patokorpi uskoo, että Chappen ansiosta ihmiset huomaavat, kuinka hieno paikka Tammisaari on.
Tammisaaren uusi taidemuseo Chappe on siis valmis.
Chappe on nykytaiteen museo.
Museo avaa ovet vieraille tämän viikon sunnuntaina.
Vieraat saavat nähdä esimerkiksi ilmastotaidetta.
Monissa töissä on käytetty biomateriaaleja.
Vielä sääennuste.
Perjantaina sää on aurinkoista ja poutaista.
Lämpötila on pääosin 5 ja 10 asteen välillä, maan lounaisosassa on hieman lämpimämpää.