Aluksi atomivoimasta.
Olkiluoto 3:n ydinvoimala Eurajoella tuli kalliiksi myös ranskalaiselle firmalle.
Olkiluodon keskeinen laitostoimittaja on ranskalainen ydinvoimayhtiö Areva.
Olkiluoto 3 alkoi tuottaa sähköä täydellä teholla viikonloppuna.
Alun perin ydinvoimalan piti valmistua jo vuonna 2009.
Vuonna 2014 Areva teki osittain Olkiluodon takia lähes 5 miljardin euron ennätystappiot.
Ranskalaisasiantuntija sanoo, että myös ranskalaiset veronmaksajat ovat joutuneet maksamaan Olkiluodosta.
Sitten Venäjän tiedustelusta merellä.
Venäläiset sotilas- ja siviililaivat tutkivat pohjoisen merialueita.
Laivat tutkivat Itämeren ja Pohjanmeren infrastruktuuria, esimerkiksi kaapeleita.
Pohjoismaiset yleisradioyhtiöt, myös Yle, ovat saaneet Venäjän tiedustelun selville.
Tanskan yleisradion toimittajat pääsivät venäläisten jäljille marraskuussa.
Venäläisten radioliikenne paljasti, että Kattegatin salmessa liikkui 148-metrinen tutkimusalus.
Venäläiset laivat tutkivat pohjoisen merialueita.
Pohjoismainen dokumenttisarja kertoo, että kohteita ovat kaasuputket, tietoliikennekaapelit ja tuulivoimalat.
Asiantuntijat sanovat, että Venäjä voi esimerkiksi estää sähkönsiirron merialueiden tuulivoimaloista.
Venäjän tiedustelutoimintaa käsitellään 3-osaisessa dokumentissa Varjojen sota.
Ensimmäinen jakso on jo Yle Areenassa.
Lopuksi muuttolintujen tarkkailusta.
Lintujen kevätmuutto näkyy myös säätutkien kuvissa.
Suomen Ilmatieteen laitos on mukana kansainvälisessä hankkeessa.
Siinä seurataan tutkakuvista muuttolintujen reittejä, määrää ja lentokorkeutta.
Linnuista saadaan ennusteita, joista on apua lentoliikenteelle.
Muuttolintujen luokittelumenetelmä on maailman ensimmäinen.
Vielä sääennuste.
Perjantaina on pääosin aurinkoista ja lämmintä.
Pohjoisessa sää viilenee ja on pilvisempää.
Lämpötila vaihtelee 10 ja 18 asteen välillä, pohjoisessa on viileämpää.