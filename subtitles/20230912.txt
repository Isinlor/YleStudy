Aluksi oikeusuutinen.
Terrorismioikeudenkäynti on alkanut käräjäoikeudessa Lahdessa.
Syytteet liittyvät äärioikeistoon.
Syytteet luettiin 3 suomalaiselle nuorelle miehelle.
Päätekijä valmisti 3D-tulostimen avulla konepistooleja.
Hänellä oli myös patruunoita.
Syyttäjä vaatii miehelle yli 2 vuoden vankeutta.
Muille vaaditaan ehdollisia tuomioita.
Miehet keräsivät varusteita rotusotaan.
Suomessa ennennäkemätön terrorismioikeudenkäynti on alkanut käräjäoikeudessa.
Poliisitutkinnan perusteella miehet harkitsivat muun muassa iskua SDP:n tilaisuuteen, jossa oli silloinen pääministeri Sanna Marin.
Syytetyt kiistävät terroristisen tarkoituksen.
Sitten uutinen koulukiusaamisesta.
Hallitus on luvannut puuttua koulukiusaamiseen.
Hallitus esimerkiksi sanoo, että sen, jota kiusataan,  ei pidä vaihtaa koulua.
Usein kiusaaja on jäänyt kouluun ja kiusattu vaihtanut koulua.
Opetusministeri Anna-Maja Henriksson sanoo, että kiusaamisen ehkäisyn kaikkia malleja pitää käyttää kaikkialla Suomessa.
Hallitus on luvannut puuttua koulukiusaamiseen.
Hallitusohjelmassa on mainittu Etelä-Karjalan malli.
Siellä jokainen alle 15-vuotiaan lainvastainen teko ilmoitetaan poliisille, kertoo rehtori Anu Urpilainen:
- Se, että toinen lyö toista, hakkaa toista, se on pahoinpitely.
Sitä ei voi kuitata vain yleisenä kiusaamisena.
Poliisista kerrotaan, että koulukiusaaminen on yhä useammin raakaa väkivaltaa.
Vielä kännykkäriippuvuudesta.
Kiina alkaa rajoittaa lasten älypuhelinten käyttöä.
Kiina on ensimmäinen maa, joka aikoo lain avulla puuttua lasten ja nuorten kännykänkäyttöön.
Kiinassa on arviolta 25 prosenttia maailman kaikista älypuhelimista.
Kiinassa on myös eniten ongelmia, jotka johtuvat liiallisesta älypuhelimien käytöstä.
Liian monella nuorella kännykkä korvaa harrastukset.
Lopuksi sääennuste.
Etelässä ia idässä sataa paljon.
Sateen jälkeen länsirannikolla paistaa aurinko.
Lapissa sataa välillä.
Lämpötila on koko maassa - 
alle 20 astetta.