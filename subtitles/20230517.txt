Aluksi kansainvälistä politiikkaa.
Euroopan neuvosto perustaa kansainvälisen vahinkorekisterin.
Syy on Venäjän hyökkäyssota Ukrainassa.
Rekisteriin kerätään materiaalisia ja inhimillisiä vahinkoja, jotka johtuvat sodasta.
Tarkoitus on myös korvata vahinkoja ja käynnistää oikeustoimia.
Suomea Islannin huippukokouksessa on edustanut presidentti Sauli Niinistö.
Euroopan neuvosto perustaa kansainvälisen vahinkorekisterin.
Euroopan neuvostossa on 46 jäsenmaata.
Venäjä erotettiin järjestöstä viime vuonna.
Sitten ilmastosta.
Energiafirma ST1 vaatii öljyfirmoille pakollista velvollisuutta metsittämiseen.
Metsittäminen tarkoittaa sitä, että esimerkiksi entinen pelto tai turvemaa muutetaan metsäksi.
ST1 on tehnyt metsittämistutkimusta Marokossa 5 vuotta.
Tutkimuksesta Afrikan kuivalla alueella on saatu hyviä tuloksia.
Metsittäminen voi olla edullisempi keino vähentää ilmakehän hiilidioksidia kuin esimerkisi biopolttoaineet.
Alku on ollut hankala, mutta nyt hiekasta nousee  varsinkin eukalyptuspuuta.
Maaperään on lisätty turvetta, ja kasvuun on tarvittu vain pientä kastelua.
ST1 vaatii öljyfirmoille pakollista velvollisuutta metsittämiseen.
Sitten ylioppilaista.
Valkolakin saa tänä keväänä yli 25 000 ylioppilasta.
Tamperelainen Astor Heerman sanoo, että lukio on merkinnyt varsinkin ystävien löytämistä ja oman ujouden ylittämistä.
Dmitrii Afanasev on kotoisin Venäjältä.
Hän suoritti 3 vuodessa kaksoistutkinnon  ja opiskeli samalla suomen kieltä.
- Oli se vähän vaikeaa, kun tulin Suomeen.
Nurmes on niin pieni kaupunki enkä ole saanut suomalaisia kavereita siellä ja oli vaikeaa treenata suomen kieltä.
Kaikkein ylioppilaiden nimet ovat Ylen verkkosivuilla Valmistuneiden koneessa.
Ammattiin valmistuvien nimet tulevat koneeseen 8. kesäkuuta.
Vielä sääennuste.
Sää on viileää, ja monin paikoin tulee sadekuuroja tai vesisadetta.
Lämpötila on enimmäkseen 5 ja 10 asteen välillä.