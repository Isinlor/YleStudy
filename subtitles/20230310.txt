Ensin uutinen presidentti Niinistön Yhdysvaltain matkalta.
Presidentti Sauli Niinistö ja Yhdysvaltain presidentti Joe Biden ovat tavanneet Valkoisessa talossa.
Tapaaminen järjestettiin presidentti Bidenin aloitteesta.
Presidentit keskustelivat esimerkiksi Suomen Nato-jäsenyydestä ja Ukrainasta.
Tänään presidentti Niinistö vierailee Norfolkin sotilastukikohdassa Virginian osavaltiossa.
Sen jälkeen hän palaa kotiin.
Sitten kerromme apteekkien työvoimapulasta.
Apteekeilla on kova pula farmaseuteista.
Apteekkariliitto kertoo, että jopa 70 prosenttia apteekeista kärsii farmaseuttipulasta.
Farmaseutit ovat lääkkeiden ja lääkehoidon asiantuntijoita.
He tekevät työtä esimerkiksi apteekeissa, sairaaloissa ja lääketeollisuudessa.
Farmaseutteja tarvitaan yhä enemmän, koska Suomen väestö ikääntyy ja samalla lääkkeiden käyttö lisääntyy.
Apteekeilla on kova pula farmaseuteista.
Jotkut apteekit ovat joutuneet lyhentämään aukioloaikoja, koska farmaseutteja ei saada palkattua tarpeeksi.
Lopuksi puhumme inflaatiosta ja ruuasta.
Voimakas inflaatio eli hintojen nousu on pakottanut monet ihmiset säästämään ruokaostoksista.
Ihmiset jättävät nyt monet tuotteet kaupan hyllyyn, koska ne maksavat liikaa.
Sen sijaan he saatavat ostaa halvempaa ja usein myös epäterveellisempää ruokaa kuin ennen.
Myös monet keskituloiset ihmiset joutuvat nyt miettimään rahankäyttöä entistä tarkemmin, kertoo Takuusäätiö.
Hintojen nousu on pakottanut monet ihmiset säästämään ruokaostoksista.
Niin tekee myös porvoolainen Outi Suvanto.
- Jätän asioita ostamatta tai päädyn halvempaan, en ehkä niin terveelliseen vaihtoehtoon.
Sääennuste.
Talvinen sää jatkuu viikonloppuna.
Lauantaina lumikuuroja tulee paikoin pohjoisessa ja etelässä.
Pääosin on kuitenkin poutaa.
Lämpötila on pakkasella koko maassa.