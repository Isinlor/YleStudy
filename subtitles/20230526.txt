Ensin uutinen maahanmuutosta.
Suomessa on paljon tietotekniikan osaajia Intiasta.
Yksi heistä on Subrata Mishra.
Hän on tehnyt töitä Suomessa jo 12 vuotta.
Mishra on ollut töissä myös muissa maissa.
Suomessa hän viihtyy hyvin.
Täällä ihmisillä on tarpeeksi vapaa-aikaa, Mishra sanoo.
Lisäksi Suomeen on helppo tulla, koska suomalaiset osaavat englantia.
Suomessa on paljon intialaisia osaajia.
Suomen pitää kuitenkin kilpailla heistä, koska monet maat haluavat  osaajia Intiasta.
Sitten musiikkiuutinen.
Tämän viikon iso musiikkiuutinen on laulaja Tina Turnerin kuolema.
Turner kuoli keskiviikkona. Hän oli 83-vuotias.
Sanotaan, että Tina Turner oli rockmusiikin kuningatar.
Turner tunnetaan esimerkiksi kappaleesta The Best.
Turner esiintyi myös Suomessa, viimeksi vuonna 2009.
Laulaja Tina Turnerin kuolema on tämän viikon iso uutinen.
Turner oli amerikkalainen, mutta hän asui viimeiset vuodet Sveitsissä.
Urheilua.
Suomi ei päässyt jääkiekon MM-kisojen mitalipeleihin.
Suomi putosi jatkosta, kun se hävisi Kanadalle torstai-iltana.
Kanada voitti Suomen 4 - 1.
Suomen häviö on suomalaisille iso pettymys.
Viime vuonna Suomi oli maailmanmestari.
Tällä kertaa Suomi ei päässyt jääkiekon MM-kisojen mitalipeleihin.
Mitalipelit pelataan Tampereella.
Tämä on Yle Kielikoulu.
Yle Kielikoulussa opiskellaan suomea niin, että katsotaan suomenkielisiä tv-ohjelmia.
Ohjelmissa on myös suomenkielinen tekstitys.
Tekstitys tarjoaa katsojalle käännöksiä vaikeista sanoista.
Katsoja voi itse valita, millä kielellä käännökset ovat.
Kieliä on 14.
Kielikoulussa on myös tehtäviä.
Yle Kielikoulu on ilmainen.
Vielä sääennuste.
Maan etelä- ja keskiosissa voi sataa tänään.
Huomenna on poutaa eli ei sada.
Lämpötila on huomenna noin 15 astetta.
Lännessä ja pohjoisessa on vähän kylmempää.
Sunnuntaina sataa.