Ensin uutinen junaliikenteestä.
Junaliikenteeseen halutaan lisää kilpailua.
Nykyään junaliikennettä hoitaa VR, joka on valtion firma.
Käytännössä VR:llä on monopoli eli se hoitaa matkustajaliikenteen yksin. Muita firmoja ei alalla ole.
Liikenneministeriön mielestä VR:n monopoli haittaa junaliikenteen kehittämistä.
Siksi junaliikenteeseen halutaan lisää kilpailua.
Tulevaisuudessa myös Euroopan unionin lait määräävät, että junaliikenteessä pitää olla kilpailua.
Siksi junaliikenne pitää järjestää uudella tavalla myös Suomessa.
Sitten asiaa kuulokkeista.
Kuulokkeet voivat vahingoittaa kuuloa.
Erityisesti nuoret kuuntelevat kuulokkeilla paljon ja kovaa.
Siksi myös nuorilla on terveysongelmia, jotka liittyvät kuuloon.
Kuulokkeet voivat siis vahingoittaa kuuloa.
Maailman terveysjärjestö arvioi, että yli miljardi nuorta voi saada kuulovamman kuulokkeiden takia.
Sitten aiheena Käärijä.
Käärijä edustaa Suomea Euroviisujen laulukilpailussa.
Käärijän laulun nimi on Cha cha cha.
Eilen illalla Käärijä esiintyi Euroviisujen semifinaalissa Englannin Liverpoolissa.
Käärijän esityksessä oli vauhtia, energiaa ja iloa.
Käärijä pääsi jatkoon, ja hän esiintyy finaalissa eli loppukilpailussa lauantaina.
Käärijä edustaa Suomea tämän vuoden Euroviisuissa.
Suomalaiset uskovat, että Käärijä voittaa Euroviisut.
Sanotaan, että suomalaisilla on Käärijä-kuume.
Jopa Helsingin rautatieaseman Kivimiehet ovat saaneet vihreät Käärijä-hihat.
Tällä viikolla syödään myös paljon vihreitä herkkuja.
Tässä valmistuu Käärijä-leivoksia.
Suomalaisten Käärijä-kuume vain nousee, kun lauantain finaali lähestyy.
Käärijä laulaa Euroviisuissa suomeksi.
Hän haluaa näyttää, että myös suomenkielinen esitys voi voittaa.
Vielä sääennuste.
Sää on laajalti aurinkoista ja lämmintä.
Lämpötila on pääosin 15 ja 20 asteen välillä.