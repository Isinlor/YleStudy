Ensin aiheena bussilakko.
Bussilakko on alkanut.
Lakossa ovat bussinkuljettajat, jotka lopettivat työt aikaisin tänä aamuna.
Lakko on pysäyttänyt ison osan bussiliikenteestä suurissa kaupungeissa.
Esimerkiksi Helsingin seudulla suurin osa busseista ei kulje.
Tampereella lakko pysäyttää ehkä yli puolet bussiliikenteestä.
Lisäksi lakko vaikuttaa esimerkiksi Onnibusin bussivuoroihin eri kaupunkien välillä.
Bussilakko on alkanut.
Bussinkuljettajat ovat poissa töistä ensi viikon perjantaihin asti, jos työriitaan ei löydy ratkaisua.
Bussinkuljettajat haluavat muutoksia esimerkiksi työaikaan.
Kuljettajat sanovat, että heillä on liian kiire.
Kuljettajat eivät ehdi edes käydä vessassa.
Ylen nettisivuilla on tietoa siitä, miten lakko vaikuttaa eri kaupunkien bussiliikenteeseen.
Osoite on yle.fi.
Sitten aiheena puolustusliitto Nato.
Eduskunta on hyväksynyt Suomen Nato-jäsenyyden.
Eduskunta äänesti asiasta tänään.
Suomi on nyt valmis Natoon, heti kun kaikki Nato-maat ovat hyväksyneet Suomen jäsenyyden.
28 Nato-maata on jo hyväksynyt Suomen Nato-jäsenyyden.
Hyväksyminen tarvitaan vielä Turkilta ja Unkarilta.
Eduskunta on hyväksynyt Suomen Nato-jäsenyyden.
Viime vuoden toukokuussa eduskunta päätti, että Suomi hakee puolustusliitto Naton jäsenyyttä.
Syynä oli Venäjän sota Ukrainassa.
Suomi ei halua olla yksin, jos Venäjän hyökkäykset naapurimaita vastaan jatkuvat.
Kerrotaan vielä ennen Suomen säätä, että Mallorcalla on ollut lumimyrsky.
Espanjan Mallorca on suosittu turistisaari Välimerellä.
Myös suomalaiset lomailevat usein Mallorcalla.
Lumimyrskyn takia Mallorcalla on ollut huono ajokeli ja saarella on ollut sähkökatkoja.
Vielä Suomen sääennuste.
Torstaina sää on poutaista ja melko aurinkoista.
Maan keskiosassa tulee paikoin lumikuuroja.
Lämpötila on -3 ja +4 asteen välillä-
Pohjois-Lapissa on kylmintä.