Ensin aiheena köyhyys.
Monet suomalaiset tekevät 2 työtä, jotta rahat riittävät elämiseen.
Viime aikoina hinnat ovat nousseet nopeammin kuin palkat.
Myös asuntolainojen korot ovat nousseet.
Siksi monilla pienipalkkaisilla on rahaongelmia.
Kaikkia laskuja voi olla vaikea maksaa yhdellä palkalla.
Monien suomalaisten pitää tehdä 2 työtä, jotta rahat riittävät elämiseen.
Professori Juho Saari sanoo, että pienipalkkaisten työntekijöiden köyhyys on vakava ongelma ja poliitikkojen pitää löytää siihen ratkaisu.
Sitten uutinen liikenteestä.
Suomen teillä aletaan siirtyä kesänopeuksiin.
Kesän nopeusrajoitukset voidaan ottaa käyttöön etelässä tästä päivästä alkaen.
Pohjoisessa siirtyminen kesänopeuksiin alkaa viikon kuluttua.
Kesänopeudet tulevat käyttöön, kun ajokeli on tarpeeksi hyvä.
Tarkoitus on, että kesänopeudet ovat käytössä koko maassa huhtikuun loppuun mennessä.
Kesän nopeusrajoitukset tulevat taas voimaan.
Moottoriteillä kesän nopeusrajoitus on 120 kilometriä tunnissa, maanteillä 100 kilometriä tunnissa.
Sitten taidetta.
Taidemuseo Amos Rex Helsingissä esittelee nuorten taiteilijoiden töitä.
Näyttelyssä on töitä noin 50 taiteilijalta.
Taiteilijoiden ikä on 15-23 vuotta.
Ilmasto, identiteetti ja mielenterveys ovat teemoja, jotka näkyvät nuorten töissä.
Monet työt ovat syntyneet keskellä korona-aikaa.
Tanssitaitelija Anette Toiviainen tanssii kankaan kanssa.
Työ syntyi, kun korona rajoitti kosketusta ihmisten välillä.
Sofia Sirénin pieni kirjakauppa oli taiteilijalle keino paeta arkea koronakriisin keskellä.
Sirénin työ välittää katsojalle turvaa ja lämpöä.
Amos Rexin näyttely esittelee nuorten taiteilijoiden töitä.
Näyttely on auki kesän loppuun asti.
Vielä sääennuste.
Koko maassa on puolipilvistä tai selkeää.
Sää on poutainen.
Lämpötila on suurimmassa osassa maata +5 ja +10 asteen välillä.