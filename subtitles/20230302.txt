Ensin uutinen lakoista.
Satamien ahtaajien lakko loppuu.
Auto- ja kuljetusalan liitto hyväksyi keskiviikkona ahtaajien uudet työehdot.
Ahtaajien palkka nousee 2 vuoden aikana 6,3 prosenttia.
Työntekijät saavat myös tässä kuussa 1100 euroa rahaa muun palkan lisäksi.
Satamien ahtaajien lakko loppuu.
Bussilakko sen sijaan jatkuu ensi viikon perjantaihin asti, jos työriitaa ei sovita sitä ennen.
Sovittelu jatkuu tänään torstaina.
Nyt uutinen puolueiden kannatuskyselystä.
Suomen suosituin puolue on yhä oppositiopuolue kokoomus.
Ylen kyselyssä kokoomuksen kannatus on melkein 21 prosenttia.
Kokoomuksen kannatus on laskenut.
Pääministeri Sanna Marinin puolue SDP on kyselyssä sijalla 2.
SDP:n kannatus on noin 20 prosenttia.
Oppositiopuolue perussuomalaiset on sijalla 3.
Perussuomalaisten kannatus on 19 prosenttia.
SDP:n ja perussuomalaisten kannatus on noussut.
Suomen suosituin puolue on yhä oppositiopuolue kokoomus.
Eduskuntavaalit ovat kuukauden päästä.
Seuraavaksi aiheena ovat linnut.
Monet lintulajit viettävät talven pohjoisempana kuin aikaisemmin.
Syynä on ilmastonmuutos. Jotkut linnut tarvitsevat talvella lunta.
Tällainen lintu on esimerkiksi riekko.
Toiset linnut löytävät pohjoisessa ruokaa helpommin kuin aiemmin, kun pelloilla ei ole paljon lunta.
Tällainen lintu on esimerkiksi varis.
Aleksi Lehikoinen Helsingin yliopistosta:
-Lumi on tärkeämpi kuin lämpötila näin talvisaikaan.
Se vaikuttaa siihen, missä lajit esiintyy ja siihen miten linnut pääsevät käsiksi ravintoon.
Monet lintulajit viettävät talven pohjoisempana kuin aikaisemmin.
Linnut ovat siirtyneet yli kilometrin vuodessa kohti pohjoista.
Vielä sääennuste.
Aurinko paistaa perjantaina iltapäivällä lännessä.
Idässä on enimmäkseen pilvistä ja paikoin sataa ehkä vähän lunta.
Lämpötila on lännessä ja etelässä plussalla.
Idässä ja pohjoisessa on pakkasta.