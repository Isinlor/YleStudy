Aluksi uutinen ulkomailta.
G7-maiden johtajilla oli viikonloppuna kokous Japanissa.
G7-maat ovat maailman johtavia talousmaita.
Kokouksessa puhuttiin paljon Ukrainan tilanteesta.
G7-maat haluavat kiristää Venäjä-pakotteita.
Myös vientiä Venäjälle halutaan vähentää.
G7-maiden johtajilla oli viikonloppuna kokous Japanissa.
Myös Ukrainan presidentti Volodymyr Zelenskyi osallistui
USA:n presidentti Joe Biden ilmoitti uudesta apupaketista Ukrainalle.
USA antaa Ukrainalle lisää aseita ja ammuksia ja koulutusta.
USA myös hyväksyy sen, että muut maat saavat antaa Ukrainalle amerikkalaisia F-16 hävittäjiä.
Nyt uutinen Lapin tulvista.
Tornionjoki on tulvinut Torniossa ja Ylitorniolla.
Sunnuntaina veden pinta nousi 30 senttimetriä.
Tulva on ehkä suurin yli 50 vuoteen.
Pelastuslaitokset ovat suojanneet ihmisten koteja.
Tulva haittaa liikkumista. Vettä on noussut tielle.
Maanviljelijä Mikko Savikujan tila jäi saarroksiin.
Tilalle pääsee vain traktorilla. Pellot ja tie ovat veden alla.
Tornionjoki on tulvinut Torniossa ja Ylitorniolla.
Tulva haittaa maatilan töitä ja kylvöjä.
Maanviljelijä Savikuja sanoo, että viljelyjärjestystä pitää muuttaa.
Joitakin kevättöitä pitää siirtää.
Kyllä se viljelyjärjestyskin tulee muuttumaan hieman.
Me nyt yritetään tehdä jotain, mitä pystytään ja mitä jää tekemättä, niin täytyy vaan siirtää.
Lopuksi uutinen puutarhakaupasta.
Puutarhakaupoissa on nyt vilkasta.
Kiireisin aika on toukokuusta kesäkuun puoliväliin.
Suomalaiset ostavat paljon kesäkukkia ja vihannesten taimia.
Suomalaiset ostavat niitä joka vuosi noin 200 miljoonalla eurolla.
Puutarhakaupoissa on nyt vilkasta.
Heidi Lautjärvi haki kukkia taloyhtiön pihalle.
Lautjärvellä on kukat myös omalla parvekkeella.
Lautjärvi sanoo, että on palkitsevaa, kun sato onnistuu.
Ihan parasta on sit syksyllä, kun saadaan mieletön sato ja nähdään, että vitsi me ollaan onnistuttu.
Ei me aina onnistusta, mutta silloin, kun me onnistutaan, niin sitten päätetään, että tehdään tämä uudestaan.
Vielä sääennuste.
Tiistaina vettä voi sataa melkein missä vain.
Sateen lisäksi myös ukkostaa.
Eniten sataa ja ukkostaa maan keskiosassa.
Osassa Suomea paistaa myös aurinko.
Lämpötila on noin 20 astetta.