Aluksi uutinen taloudesta.
Rakentaminen on pysähtynyt. Asuntokauppa on pysähtynyt.
Rakennusfirmoja on kaatunut.
Rakennusalan tilanne huolestuttaa Finanssivalvontaa.
Finanssivalvonta valvoo pankkeja.
Monien lainojen vakuutena on asunto tai firman talo.
Niiden arvo laskee, jos rakennusalalla menee huonosti.
Siksi rakentamisen pysähtyminen huolestuttaa Finanssivalvontaa.
Rakennusalan tilanne vaikuttaa myös muualle talouteen.
Ekonomisti Tiina Helenius sanoo, että esimerkiksi kauppa ja kuljetusala kärsivät, jos rakennusalalla menee huonosti.
Moni toimiala palvelusektorillakin on aika vahvasti linkittynyt rakentamiseen.
Kauppa, sekä vähittäiskauppa että tukkukauppa, sitten kuljetus.
Nyt uutinen työnhausta.
Anonyymi työnhaku lisää yhdenvertaisuutta.
Näin kertoo tutkimus.
Anonyymissä työnhaussa ei kysytä työnhakijan nimeä tai ikää tai sukupuolta.
Henkilöstöjohtaja Anne Lehtovuori kertoo, että S-ryhmällä on hyviä kokemuksia anonyymistä työnhausta.
Esimerkiksi yli 55-vuotiaat ovat tyytyväisiä, että ikää ei kysytä.
Anonyymi työnhaku lisää yhdenvertaisuutta.
Valinnat perustuvat osaamiseen.
Anonyymi työnhaku helpottaa maahanmuuttajien työnhakua.
Hakemuksia ei karsita ulkomaisen nimen takia.
Eli jos on henkilö, jolla on ulkomaalaisen kuulonen nimi, niin heitä palkattiin enemmän tässä kokeilun aikana.
Hallitus haluaa lisätä anonyymiä työnhakua Suomessa.
Lopuksi asiaa metsäkoneen kuljettajapulasta.
Metsäkoneen kuljettaminen vaatii taitoa.
Metsäkoneen kuljettajista on pulaa.
Osa nuorista metsäkoneen kuljettajista lähtee muihin töihin.
Siksi alalle tulee ehkä soveltuvuuskoe.
Tarkoitus on, että kokeesta saa lisäpisteitä.
Silloin metsäkoneen kuljettajiksi valitaan ehkä enemmän ihmisiä, jotka pärjäävät kuljettajan työssä.
Metsäkoneen kuljettajista on pulaa.
Metsäkoneen kuljettaja Janne Hirvonen tykkää kuljettajan työstä.
Hirvonen sanoo, että työssä pitää olla hyvä näkö.
Hirvonen tekee myös You Tube videoita metsänhoidosta.
Vielä sääennuste.
Torstaina lännessä ja etelässä paistaa aurinko.
Idässä sataa aluksi, mutta sade loppuu päivällä.
Pohjoisessa on enimmäkseen pilvistä, mutta ei sada .