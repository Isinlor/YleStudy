Aluksi uutinen politiikasta. Suomeen on syntymässä oikeistohallitus.
Hallituksen muodostaja, kokoomuksen Petteri Orpo aloittaa hallitusneuvottelut 3 muun puolueen kanssa.
Ne ovat perussuomalaiset, RKP ja kristillisdemokraatit.
Orpo sanoi, että hallituspohjan ratkaisi yhteinen tilannekuva Suomen taloudesta.
Näkemyseroja on ilmastopolitiikassa ja energiapolitiikassa.
Lisäksi perussuomalaiset vaatii, että maahantuloa kiristetään.
Perussuomalaiset eivät halua Suomeen matalapalkkaisia työntekijöitä EU:n ulkopuolelta.
Kokoomus ja RKP sanovat,  että kaikenlaiset työntekijät voivat tulla Suomeen töihin.
Kristillisdemokraateilla ei ole ehtoja yhteistyölle.
Suomeen on syntymässä oikeistohallitus.
Varsinaiset neuvottelut hallituksen ohjelmasta  alkavat vapun jälkeen tiistaina.
Sitten koroista ja velasta.
Suomen Pankki sanoo, että kotitalouksilla on nyt velkaa enemmän kuin koskaan.
Korot ovat nousseet nopeasti.
Ongelmia tulee varsinkin niille, jotka ottivat paljon asuntolainaa silloin, kun korot olivat alhaalla.
Suomen Pankki arvioi, että korkojen nousu vaikuttaa Suomessa enemmän kuin muualla Euroopassa.
Kotitalouksilla on nyt velkaa enemmän kuin koskaan.
Asuntolainojen yleisin viitekorko on 12 kuukauden euribor.
Nyt se on jo lähellä 4 prosentin haamurajaa.
Lopuksi Euroviisuista.
Suomen euroviisuedustaja Käärijä matkustaa viikonloppuna Liverpooliin Isoon-Britanniaan.
Seurasimme Käärijän eli Jere Pöyhösen viimeistä harjoituspäivää Suomessa.
Euroviisujen ensimmäinen semifinaali on Liverpoolissa
Finaali on lauantaina 13. toukokuuta.
Vielä sääennuste.
Huomenna Lapissa sataa lunta.
Etelä- ja Keski-Suomessa sataa paikoin vähän vettä ja paikoin paistaa myös aurinko.
Lämpötila on Lapissa 0 astetta ja etelässä 10 astetta.
Tuuli tekee säästä kylmän tuntuisen.