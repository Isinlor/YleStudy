Aluksi puolustuksesta.
Puolustustusliitto Naton pääsihteeri Mark Rutte varoittaa, että Nato-maat voivat olla Venäjän seuraava kohde.
Rutte kehottaa Nato-maita lisäämään nopeasti
Myös Suomi kuuluu Natoon.
Rutte sanoi Berliinissä, että liian moni Naton jäsenmaa ei ymmärrä Venäjän uhan vakavuutta.
Venäjä hyökkäsi Ukrainaan pian 4 vuotta sitten ja käy sotaa edelleen.
Naton pääsihteeri varoittaa, että Nato-maat voivat olla seuraava kohde.
Nyt EU-direktiivistä, joka koskee viherpesua.
Ruokapakkauksissa on usein epämääräisiä ympäristöväitteitä.
Pakkauksessa voi lukea esimerkiksi "ilmastopositiivinen valinta" tai "hiilidioksidivapaa tuotanto".
Monet merkinnät pitää ensi vuonna poistaa.
Euroopan unionin direktiivi eli säädös kieltää ympäristöväitteet, jotka eivät ole totta.
Erikoistutkija Juha-Matti Katajajuuri antaa esimerkin:
- Täältä löytyy tällainen sillituote, missä sanotaan Im green.
Tällainen liian yleinen olen vihreä, ympäristöystävällinen, ilmastopositiivinen, ne antavat väärän kuva kuluttajille, ovat liian yleisiä, ne ovat kiellettyjä jatkossa.
Ruokapakkauksiin halutaan täsmällistä tietoa.
Ensi syksyn jälkeen ympäristövaikutuksista pitää kertoa selkeästi ja väitteet pitää todistaa.
Sitten ulkomaisista opiskelijoista.
Suomea on markkinoitu harhaanjohtavasti ulkomaisille opiskelijoille.
Ylen MOT-ohjelma paljastaa, että ulkomaiset konsulttiyritykset eli koulutusagentit antavat Suomesta vääriä tietoja.
Agentit esimerkiksi sanovat, että ulkomaiset opiskelijat saavat Suomessa helposti töitä, joilla voi maksaa opinnot.
- Luin sanomalehdistä, että Suomi on onnellisin maa ja passin sijoitus on kolmas.
Suomea on markkinoitu ulkomaisille opiskelijoille harhaanjohtavasti.
Töitä ei ole, rahat loppuvat, ja ruokaa on haettava leipäjonoista.
Suomi on halunnut ulkomaisia opiskelijoita.
Heitä on tullut paljon varsinkin Etelä-Aasiasta.
Vielä sääennuste.
Viikonloppua vietetään laajalti pakkassäässä.
Lauantaipäivä on sateeton.
Idässä on melko aurinkoistakin.
Länteen leviää pilviä ja illalla myös lumisateita.