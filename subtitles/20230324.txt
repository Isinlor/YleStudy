Aluksi uutinen politiikasta.
Suomessa keskustellaan hävittäjistä ja Ukrainan auttamisesta.
Kyse on siitä, voiko Suomi antaa Ukrainalle vanhoja Hornet-hävittäjiä.
Keskustelun aloitti pääministeri Sanna Marin 2 viikkoa sitten.
Ukraina on lähettänyt Suomelle nyt kyselyn, voiko Suomi antaa Ukrainalle joskus hävittäjiä.
Torstaina Marin sanoi taas, että myös Suomessa pitää keskustella
Marin sanoo, että Suomi ei voi välttää keskustelua hävittäjistä.
Suomessa keskustellaan hävittäjistä ja Ukrainan auttamisesta.
Asia on vaikea.
Puolustusministeri Antti Kaikkonen sanoo, että Suomi ei voi antaa hävittäjiä, koska Suomi tarvitsee niitä itse.
Kyllä me tarvitsemme nämä Hornetit oman maamme turvana.
Suhtaudun kielteisesti siihen, että niitä lähdettäisiin, nyt lähivuosina, luovuttamaan.
Nyt uutinen työmarkkinapolitiikasta.
Junaliikenteen lakko on päättynyt.
Veturinkuljettajat ja työnantajat pääsivät sopuun torstaina.
Työnantajien edustaja Tuomas Aarto on tyytyväinen.
Aarto sanoo, että on hyvä, että sopu syntyi.
Myös veturinkuljettajien edustaja Tero Palomäki on tyytyväinen.
Palomäki sanoo, että veturinkuljettajat eivä saaneet kaikkia tärkeitä asioita uuteen sopimukseen.
Junaliikenteen lakko on päättynyt.
Junaliikenne alkoi kulkea taas perjantaina aamulla.
Kestää kuitenkin noin vuorokauden, että junaliikenne palaa normaaliksi.
Lopuksi uutinen Salpausselän kisoista.
Periteiset Salpausselän kisat Lahdessa täyttävät 100 vuotta.
Salpausselän kisat on pohjoismaisten hiihtolajien kilpailu.
Kisoihin tulee kymmeniä tuhansia katsojia.
Siksi myös ympäristöasiat ja vastuullisuus ovat tärkeitä.
Katsojat saavat ajaa kisalipulla myös bussissa Lahdessa.
Se vähentää autoilua.
Perinteiset Salpausselän kisat Lahdessa täyttävät 100 vuotta.
Yhdistetyn hiihtäjä Ilkka Herola osallistuu kisoihin innoissaan.
No onhan tää tietysti paras mahollinen tapa lopettaa kausi, että pääsee vetämään kotiyleisön eteen.
Salpausselän kisat alkoivat tänään, ja ne päättyvät sunnuntaina.
Vielä sääennuste.
Lauantaina sää on hetkellisesti poutaista lähes koko maassa.
Pohjoisessa on laajalti aurinkoista.
Etelässä lämpötila on +1..+4 asteen välillä,
pohjoisessa -3 ja -10 asteen välillä.