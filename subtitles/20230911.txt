Aluksi maanjäristyksestä Marokossa Pohjois-Afrikassa.
Useat maat ovat tarjonneet apua Marokolle.
Marokko ottaa apua vastaan jo Britanniasta, Espanjasta, Qatarista ja Arabiemiraateista.
Maanjäristys sattui Marokossa perjantain ja lauantain välisenä
Järistys tuhosi pahasti esimerkiksi kyliä vuoristossa lähellä Marrakeshin kaupunkia
Maanjäristyksessä on kuollut jo ainakin 2100 ihmistä.
Useat maat ovat tarjonneet apua Marokolle.
Ainakin yli 2400 ihmistä on loukkaantunut.
Sitten uutinen Venäjän armeijasta.
Venäjä on alkanut tehdä rakennustöitä armeijan tukikohdissa Suomen rajan lähellä.
Yle on hankkinut satelliittikuvia alueista.
Alakurttiin ja Petroskoihin on tänä kesänä rakennettu 4 uutta hallia.
Venäjä tekee rakennustöitä armeijan tukikohdissa Suomen lähellä monen vuoden jälkeen.
Venäjä-asiantuntijan mielestä se ei vielä tarkoita, että Venäjä vahvistaa sotajoukkoja.
Käytännössä rakennukset ovat panssarivaunujen sääsuojia.
Suomen puolustusministeri Antti Häkkänen sanoo, että rakennustyöt ovat Venäjän tavallista toimintaa.
Häkkänen sanoo, että Venäjän rakennustyöt eivät aiheuta uhkaa Suomelle.
Vielä uutinen yksinyrittäjistä.
Yksinyrittäjät pelkäävät palkata ensimmäistä työntekijää.
Yksinyrittäjillä on firma, jossa ei ole muita työntekijöitä kuin yrittäjä itse.
Yksinyrittäjä Sakari Jauhiaisella on siivousfirma Tampereella.
Hän on harkinnut työntekijän palkkaamista.
Se on kuitenkin vaikeaa, koska töiden määrää ei voi tietää.
Yksinyrittäjiä on Suomessa lähes 200 000.
Työnantajayrittäjiä on 78 000.
Uuden hallituksen ohjelmassa luvataan helpottaa ensimmäisen työntekijän palkkaamista.
Sakari Jauhiainen jää odottamaan, mitä se käytännössä tarkoittaa.
Lopuksi sääennuste.
Tiistaina pohjoisessa sataa vettä, muualla on poutaista ja lämmintä.
Lämpötila on 18...23 astetta, pohjoisessa on viileämpää.