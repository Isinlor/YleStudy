Ensin uutinen etälääkäreistä.
Suomalaiset käyttävät yksityislääkärien etäpalveluja enemmän kuin ennen.
Etäpalvelujen käyttö alkoi kasvaa korona-aikana.
Kasvu on jatkunut myös korona-ajan jälkeen.
Viime vuonna yli 300 000 ihmistä sai Kela-korvauksia yksityislääkärin etäpalveluista.
Luku on 100 kertaa suurempi kuin ennen korona-aikaa.
Yksityislääkärien etäpalveluja käytetään paljon enemmän kuin ennen.
Viime vuonna Kela maksoi korvauksia yksityislääkärien etäpalveluista noin 5 miljoonaa euroa.
Sitten aiheena turkistarhat.
Kansanedustajat ovat eri mieltä turkistarhoista.
Mikä on turkistarha?
Turkistarhassa kasvatetaan turkiseläimiä vaatteita varten.
Esimerkiksi minkin ja ketun turkkeja käytetään vaatteisiin.
Yle kysyi kansanedustajilta, pitääkö turkistarhat Suomessa kieltää.
Kyselyyn vastasi 112 kansanedustajaa.
Puolet heistä haluaa kieltää turkistarhat.
Monien mielestä eläimet eivät voi hyvin turkistarhoissa.
Osa kansanedustajista on huolissaan myös lintuinfluenssan takia. 
Lintuinfluenssa on levinnyt turkistarhoille linnuista.
Tutkijat varoittavat, että lintuinfluenssa voi muuttua turkiseläimissä niin, että sairaus alkaa tarttua myös ihmisiin.
Kansanedustajat ovat eri mieltä siitä, pitääkö turkistarhat kieltää.
Pian heidän pitää päättää asiasta.
Tavalliset suomalaiset ovat tehneet eduskunnalle kansalaisaloitteen siitä, että turkistarhat kielletään.
Tämä on Yle Kielikoulu.
Yle Kielikoulussa opiskellaan suomea niin, että katsotaan suomenkielisiä tv-ohjelmia.
Ohjelmissa on myös suomenkielinen tekstitys.
Tekstitys tarjoaa katsojalle käännöksiä vaikeista sanoista.
Katsoja voi itse valita, millä kielellä käännökset ovat. Kieliä on 14.
Kielikoulussa on myös tehtäviä.
Yle Kielikoulu on ilmainen.
Vielä sääennuste.
Sää on koko maassa poutaista.
Myös aurinko paistaa monin paikoin.
Idässä ja pohjoisessa on pieni mahdollisuus sadekuuroille.
Lämpötila on 10-20 astetta.