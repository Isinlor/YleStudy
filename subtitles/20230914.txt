Ensin aiheena perhevapaat.
Miehet käyttävät perhevapaita edelleen vähemmän kuin naiset.
Perhevapaat uudistuivat vuosi sitten.
Tavoite on, että isät jäävät kotiin hoitamaan lapsia useammin kuin ennen.
Kelan tiedot kuitenkin kertovat, että miehet käyttävät perhevapaista vain pienen osan.
Myös tässä tamperelaisessa perheessä äiti on käyttänyt suurimman osan perhevapaista.
Perheen äiti Emilia Tuomensalo sanoo, että perhevapaiden uudistus on uusi asia.
Siksi tuntui helpolta jakaa perhevapaat kuten ennen.
Miehet käyttävät perhevapaita edelleen vähemmän kuin naiset.
Tutkijat sanovat, että vielä on liian aikaista sanoa, kuinka perhevapaiden uudistus on onnistunut.
Ihmisten asenteet muuttuvat hitaasti.
Sitten uutinen ulkomailta.
Libyan myrskytuhot ovat suuria.
Myrsky iski Libyan rannikolle sunnuntaina.
Myrsky rikkoi patoja, ja vesi syöksyi kaupunkien kaduille.
Nämä kuvat ovat Dernan kaupungista.
Tulvissa on kuollut monta tuhatta ihmistä.
Ihmisiä on haudattu joukkohautoihin.
Lisäksi monet libyalaiset ovat nyt ilman kotia.
Libyan myrskytuhot ovat suuria.
Myös Suomi aikoo lähettää apua Libyaan.
Suomi voi lähettää esimerkiksi telttoja.
Sitten aiheena sikarutto.
Ruotsin metsissä leviää afrikkalainen sikarutto.
Sairaus on tappanut villisikoja.
Ruotsin viranomaiset yrittävät estää sairauden leviämisen.
Toimenpiteet koskevat aluetta, jonka koko on 1000 neliökilometriä.
Tällä alueella ihmiset eivät voi esimerkiksi marjastaa tai sienestää.
Alueen maatiloilta tapetaan kaikki siat, jotta sikarutto ei leviä maatiloille.
Ruotsin metsissä leviää afrikkalainen sikarutto.
Suomen viranomaiset toivovat, että sairaus ei leviä Suomeen.
Suomessa villisikoja on onneksi paljon vähemmän kuin Ruotsissa.
Vielä sääennuste.
Perjantai on poutainen.
Etelässä on melko aurinkoista, pohjoisessa on pilvisempää.
Lämpötila vaihtelee 10 ja 18 asteen välillä, etelässä on lämpimintä.