Ensin aiheena sosiaalialan lakko.
Osa palveluasuntojen työntekijöistä on aloittanut lakon.
He ovat poissa töistä 3 päivää.
Lakko koskee vanhusten ja vammaisten palveluasuntoja Helsingin ja Turun seuduilla.
Lakko koskee vain yksityisiä palveluasuntoja.
Lakossa on esimerkiksi Esperi Caren ja Mehiläisen työntekijöitä.
He haluavat lisää palkkaa.
Hoiva-alan palkat ovat nykyään yksityisissä firmoissa pienempiä kuin julkisella puolella, esimerkiksi kunnissa.
Yksityisten palveluasuntojen työntekijät ovat siis aloittaneet lakon Helsingin ja Turun seuduilla.
Palveluasuntojen asukkaat saavat hoitoa myös lakon aikana.
Esimerkiksi pomot tekevät nyt myös hoitotyötä.
Sitten taideuutinen.
Nuutajärven lasikylä täyttää tänä vuonna 230 vuotta.
Nuutajärvi on nykyään lasitaiteen keskus Suomessa.
Juhlavuoden kesänäyttelyssä on mukana yli 40 taiteilijaa.
Nämä lasiset kukat on tehnyt taiteilija ja lasinpuhaltaja Alma Jantunen.
Hän sai idean teokseen vanhoista puutarhoista.
Nuutajärven lasikylä täyttää tänä vuonna 230 vuotta.
Juhlavuoden kesänäyttelyssä on myös teoksia, joissa on käytetty myös muita materiaaleja kuin lasia.
Ru Runeberg on tehnyt tämän hyönteisen lasista ja hopeasta.
Se on myös käyttöä varten.
Hyönteisen sisällä on sokeria ja silmissä suolaa.
Sitten uutinen perunasta.
Varhaisperunan nosto on alkanut.
Ensimmäiset varhaisperunat ovat jo kypsyneet Etelä-Suomen saaristossa.
Varhaisperunat kypsyvät aikaisin, koska ne eivät tarvitse paljon lämpöä.
Myös nyt sää on kylmä, mutta varhaisperunaa tulee jo kauppoihin.
Varhaisperunan nosto on alkanut.
Monet haluavat varhaisperunaa kevään juhliin.
Viikonloppuna juhlitaan esimerkiksi uusia ylioppilaita.
Vielä sääennuste.
Sää on tavallista kylmempää.
Tänään sataa lunta ja räntää pohjoisessa.
Perjantaina sää on kylmää.
Sää on pilvistä.
Lämpötila on etelässä noin 10 astetta.
Pohjoisessa lämpötila on alle 10 astetta.