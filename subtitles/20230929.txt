Ensin uutinen Suomen naapurimaasta Ruotsista.
Ruotsissa tehdään paljon väkivaltarikoksia.
Ampumisissa ja räjäytyksissä on kuollut yli 10 ihmistä syyskuun aikana.
Ruotsin poliisi epäilee, että tekijät ovat rikollisryhmien eli rikollisjengien jäseniä.
Rikollisjengit taistelevat esimerkiksi siitä, kuka hallitsee huumekauppaa.
Poliisi on huolestunut erityisesti siksi, että rikollisjengeissä on mukana myös lapsia.
Lapset tekevät väkivaltarikoksia, ja lapsia kuolee väkivaltarikoksissa.
Ruotsissa tehdään paljon väkivaltarikoksia.
Rikollisjengeissä on paljon jäseniä maahanmuuttajaperheistä.
Ruotsin pääministeri Ulf Kristersson sanoo, että Ruotsin maahanmuuttopolitiikka on epäonnistunut ja siksi Ruotsin lakeja pitää muuttaa.
Sitten uutinen Lapin matkailusta.
Lapissa tarvitaan paljon työntekijöitä talvella.
Kiireisinä talvikuukausina Lapin matkailussa työskentelee yli 10 000 työntekijää.
Noin 50 prosenttia heistä tulee ulkomailta.
Työntekijöille Lappi on hyvä paikka kehittää omaa ammattitaitoa matkailualalla.
Usein työntekijät hakevat Lapista myös elämyksiä ja seikkailua.
Lapissa tarvitaan paljon työntekijöitä talvella.
Ongelma on se, että työtä ei ole koko vuodeksi.
Monet työntekijät toivovat vakituista työtä.
Lopuksi aiheena säilölumi.
Hiihtokausi alkaa Suomessa aikaisin säilölumen avulla.
Tässä on Levin hiihtokeskus, ja nämä lumikasat ovat viime talvelta.
Lumi on säilötty eristematon alle.
Säilöntätekniikka on kehitetty Suomessa.
Hiihtokausi alkaa Suomessa aikaisin säilölumen avulla.
Suomalainen lumen säilöntätekniikka kiinnostaa myös ulkomailla.
Ulkomailta on tullut ryhmiä Leville tutustumaan suomalaiseen lumiosaamiseen.
Vielä sääennuste.
Huomisen sää on pilvinen.
Vettä sataa koko maassa.
Illalla etelässä ei enää sada.
Sää on aika lämmin, lämpötila on pohjoisessa 9-15 astetta ja etelässä 15-17 astetta.