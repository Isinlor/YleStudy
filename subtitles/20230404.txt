Aluksi puolustusliitto Natosta.
Suomesta tulee tänään Naton täysjäsen.
Jäsenyys sinetöidään liittymisseremoniassa Naton päämajassa Brysselissä.
Tilaisuuteen osallistuvat Suomesta tasavallan presidentti Sauli Niinistö, ulkoministeri Pekka Haavisto ja puolustusministeri Antti Kaikkonen.
Seremoniassa Suomi tallettaa Nato-sopimuksen liittymiskirjan USA:n hallitukselle.
Naton pääsihteeri Jens Stoltenberg sanoo, että Suomesta tulee nyt
Naton 31. jäsen:
- Tämä on historiallinen viikko.
Tämä tukee Suomen turvallisuutta ja vahvistaa liittokuntaamme.
Nostamme Suomen lipun ensi kertaa salkoon täällä Naton päämajassa.
Tämä on hyvä päivä Suomen ja Pohjolan turvallisuudelle ja koko Natolle.
Venäjän hyökkäys Ukrainaan sai Suomen ja Ruotsin hakemaan Natoon.
Suomi ja Ruotsi eivät tähän asti ole liittoutuneet sotilaallisesti.
Nato-jäsenyys ei tuo suuria muutoksia Suomen ulko- ja
turvallisuuspolitiikkaan.
Suomen kansainvälinen asema kuitenkin muuttuu merkittävästi.
Näin sanoo Ulkopoliittisen instituutin tutkija Matti Pesu.
Suomen eteen tulee esimerkiksi paljon uusia valintoja.
Ylen erikoislähetys Suomen liittymisestä Natoon alkaa noin kello 15.45.
Sitä voi seurata TV1:ssä, Ylen nettisivuilla ja Yle Areenassa.
Sitten Suomen taloudesta.
Asiantuntijat sanovat, että Suomen talouspolitiikkaan tulee suunnanmuutos uudella hallituskaudella.
Yli 80 prosenttia tulevan eduskunnan kansanedustajista
vähentää mieluummin julkisia palveluita kuin lisätä valtion velkaa.
Ehdokkaat kertovat asiasta Ylen vaalikoneessa.
Velkaa vastustavat eniten kokoomus, perussuomalaiset ja keskusta.
Kokoomuksesta tuli sunnuntain vaaleissa eduskunnan suurin puolue.
Suomen talouspolitiikkaan on tulossa suunnanmuutos.
Uusista kansanedustajista 70 prosenttia haluaa vähentää menoja mieluummin kuin korottaa veroja.
Vielä sääennuste.
Aurinkoinen sää jatkuu.
Pohjoisessa pilvisyys on runsaampaa.
Lämpötila on lähellä +5 astetta koko maassa.