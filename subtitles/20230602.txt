Ensin vierailu-uutinen.
USA:n ulkoministeri Antony Blinken on tänään vieraillut Suomessa.
Blinken puhui Helsingissä.
Blinken sanoi, että Suomen Nato-jäsenyys on tärkeä muutos.
Suomi päätti liittyä puolustusliitto Natoon, sen jälkeen kun Venäjä hyökkäsi Ukrainaan.
Blinken sanoi, että suomalaiset ymmärsivät, että Venäjä voi hyökätä myös Suomeen.
USA:n ulkoministeri Antony Blinken on vieraillut tänään Suomessa.
Blinken ja Suomen ulkoministeri Pekka Haavisto sanoivat, että maiden tuki Ukrainalle jatkuu.
Sitten uutinen rakentamisesta.
Asuntojen rakentaminen hidastuu.
Muutos rakennusalalla on iso, ja muutos on tapahtunut nopeasti.
Viime vuonna Suomessa aloitettiin noin 40 000 asunnon rakentaminen.
Rakennusfirmat arvioivat, että tänä vuonna aloitetaan ehkä vain 20 000 asunnon rakentaminen.
Rakentaminen hidastuu, koska lainojen korot ovat nousseet.
Siksi ihmiset eivät halua ottaa asuntolainaa.
Asuntoja ei kannata rakentaa, koska ostajia ei ole.
Tänä vuonna asuntojen rakentaminen hidastuu.
Asiantuntijat kuitenkin arvioivat, että tilanne voi parantua ehkä jo ensi vuonna.
Tämä on Yle Kielikoulu.
Yle Kielikoulussa opiskellaan suomea niin, että katsotaan suomenkielisiä tv-ohjelmia.
Ohjelmissa on myös suomenkielinen tekstitys.
Tekstitys tarjoaa katsojalle käännöksiä vaikeista sanoista.
Katsoja voi itse valita, millä kielellä käännökset ovat.
Kieliä on 14.
Kielikoulussa on myös tehtäviä.
Yle Kielikoulu on ilmainen.
Vielä sääennuste.
Perjantaina sää on kylmä.
Sateita tulee maan keskiosissa.
Lauantaina ei ole sateista.
Lämpötila on 10 ja 16 asteen välillä.
Sää on pilvinen.
Selkouutisten televisiolähetyksellä alkaa nyt kesätauko.
Seuraavan kerran selkouutiset nähdään tv:ssä 28. päivä elokuuta.
Radiossa ja netissä selkouutiset tulee joka päivä myös kesällä.
Osoite on yle.fi/selkouutiset.
Hauskaa kesää kaikille!
49 00:04:26,680 --> 00:04:27,240 