Pääministeri Sanna Marin sanoo, että hän ei ole luvannut Hornet-hävittäjiä Ukrainalle.
Marin vieraili perjantaina Kiovassa Ukrainassa.
Marin sanoi Kiovassa, että Suomessa voidaan keskustella vanhojen hävittäjien antamisesta.
Presidentti Sauli Niinistö ja puolustusministeri Antti Kaikkonen yllättyivät Marinin puheista.
Myös monet muut ihmiset yllättyivät Marinin puheista.
Marin vastasi maanantaina Suomessa toimittajien kysymyksiin.
Pääministeri Marin sanoo, että hän ei ole luvannut Horneteja Ukrainalle.
Marin sanoo, että Suomessa pitää keskustella siitä, mitä vanhoille Horneteille tehdään.
Nyt uutinen taloudesta.
Silicon Valley -pankin kaatuminen huolettaa amerikkalaisia.
USA:n viranomaiset ottivat Silicon Valley -pankin haltuun perjantaina, koska pankki on talousvaikeuksissa.
Amerikkalaiset alkoivat nostaa rahoja pois pankista.
Ihmiset pelkäävät, että myös muilla pankeilla voi olla talousvaikeuksia.
Silloin voi alkaa pankkikriisi.
Silicon Valley -pankin kaatuminen huolettaa amerikkalaisia.
USA:n valtio lupaa turvata ihmisten rahat.
Suomen Finanssivalvonnan osastopäällikkö Samu Kurri sanoo, että USA:n valtio korvaa ihmisten talletukset.
Tarkoitus on rauhoitella amerikkalaisia.
Eli he korvaa nää talletukset täysmääräisesti, joka on enemmän, mitä lainsäädännön mukaan pitää korvata.
He yritttävät turvata ja poistaa huolia tämmöisen tarttumisesta.
Lopuksi uutinen kulttuurista.
Elokuva-alan kuuluisimmat palkinnot, Oscarit on taas jaettu.
Oscar-gaala oli maanantaina aamuyöllä Suomen aikaa.
Eniten palkintoja sai elokuva Everything Everywhere All at Once.
Se sai 7 Oscar-palkintoa.
Malesian kiinalainen Michelle Yeoh sai elokuvasta parhaan naisnäyttelijän Oscarin.
Parhaan miesnäyttelijän Oscar-palkinnon sai Brendar Fraser elokuvasta the Whale, valas.
Elokuva-alan kuuluisimmat palkinnot, Oscarit on taas jaettu.
Vielä sääennuste.
Keskiviikkona sää on pääosin poutaista ja melko aurinkoista.
Maan keski- ja pohjoisosassa sataa paikoin vähän lunta.
Lämpötila on 0 ja +2 asteen välillä.
Pohjoisessa on vähän pakkasta.