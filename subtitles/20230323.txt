Ensin uutinen junalakosta.
Junalakko loppuu.
Junat alkavat taas kulkea aikaisin perjantaiaamuna.
Vielä perjantaina junien aikatauluissa voi kuitenkin olla poikkeuksia.
Junalakko loppuu, ja veturinkuljettajat palaavat takaisin töihin.
Lakko loppui, kun alan työriita sovittiin.
Veturinkuljettajat sopivat työnantajan kanssa esimerkiksi palkoista ja lepoajoista.
Sitten uutinen siivousalalta.
Siivoojat ovat aloittaneet lakon.
Noin 25 000 siivoojaa ja kiinteistönhoitajaa lopetti työt tänään.
He ovat lakossa 2 päivää.
Lakko vaikuttaa esimerkiksi kauppojen ja virastojen siivoukseen.
Siivoojat aloittivat lakon, koska he vaativat lisää palkkaa.
Sitten uutinen tulevaisuuden junaliikenteestä.
Suomi selvittää, voidaanko Suomesta aloittaa junaliikenne Eurooppaan.
Suunnitelma on, että esimerkiksi Pohjois-Suomesta voi matkustaa junalla Ruotsin kautta Keski-Eurooppaan.
Tarvitaan kuitenkin paljon työtä ja rahaa, ennen kuin suunnitelmasta voi tulla totta.
Syy on se, että Suomessa raiteet ovat noin 9 senttimetriä leveämmät kuin muualla Euroopassa.
Siksi tarvitaan muutostöitä, että myös eurooppalaiset junat voivat kulkea Suomessa.
Suomi selvittää, voidaanko Suomesta aloittaa junaliikenne Eurooppaan.
Junayhteys Eurooppaan voi lisätä myös Suomen turvallisuutta.
Mahdollisuus kuljettaa tavaroita Suomen ja Euroopan välillä myös junilla on tärkeä, jos jokin kriisi häiritsee laivaliikennettä Itämerellä.
Huippujännittävät eduskuntavaalit ovat ihan lähellä.
Miltä näyttävät vaalit ja vaaliteemat ihmisistä, joille tavallinen suomen kieli on vaikeaa.
Katso Eduskuntavaalit 2023 selkosuomeksi.
Lähetys TV1:ssä 27. maaliskuuta ja Yle Areenassa.
Vielä sääennuste.
Perjantaina sää on laajalti pilvistä, etelässä sataa vähän vettä ja maan keskivaiheilla lunta.
Lapissa aurinko paistaa paikoin.
Etelässä lämpötila on +1 ja +5 asteen välillä, pohjoisessa -1 ja -10 asteen välillä.