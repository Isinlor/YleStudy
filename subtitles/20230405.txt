Aluksi uutinen politiikasta.
Pääministeri Sanna Marin luopuu SDP:n puheenjohtajan tehtävästä.
Marin piti tänään aamupäivällä tiedotustilaisuuden.
Marin kertoi, että hän lopettaa SDP:n puheenjohtajan tehtävät puoluekokouksen jälkeen
Olen kuitenkin tullut siihen johtopäätökseen, että en pyri jatkamaan SDP:n puheenjohtajana.
Pääministeri Sanna Marin luopuu SDP:n puheenjohtajan tehtävästä.
Marin sanoo, että vuodet pääministerinä ovat olleet raskaita.
Vaaleissa SDP jäi 3. suurimmaksi puolueeksi.
Nämä ovat olleet poikkeuksellisen vaikeita vuosia.
Raskaita aikoja, ja nyt kun vaalitulos oli tällainen niin.
SDP:ssä pitää asettaa uudet puheenjohtajaehdokkaat toukokuussa.
Nyt uutinen Suomen Nato-jäsenyydestä.
Suomi on nyt sotilasliitto Naton jäsen.
Suomesta tuli Naton jäsen eilen iltapäivällä.
Ulkoministeri Pekka Haavisto allekirjoitti Suomen liittymiskirjan.
Se tapahtui Suomen Nato-edustustossa Brysselissä.
Sitten Haavisto antoi liittymiskirjan USA:n ulkoministerille  Antony Blinkenille.
Blinken kiitti ja sanoi, että Suomi on nyt Naton 31. jäsenmaa.
Suomi on nyt sotilasliitto Naton jäsen.
Presidentti Sauli Niinistö sanoi, että tämä on suuri päivä Suomelle, ja tärkeä päivä Natolle.
Sen jälkeen Suomen lippu nostettiin Naton päämajan lippusalkoon.
Maamme laulu soi, ja juhlavieraat katsoivat lipun nostoa.
Vielä urheilusta.
Jalkapallon Veikkausliigan kausi alkaa tänään.
Tänään pelataan 6 ottelua eli täysi kierros.
Veikkausliigan kausi alkaa tänään. Hallitseva mestari on HJK.
Yle näyttää ottelun HJK - FC Honka tänään kello 18 alkaen TV2:ssa.
Vielä sääennuste.
Torstaina sää on aurinkoista ja poutaista.
Lämpötila on pääosin +5 ja +10 asteen välillä.
Lännessä on lämpimintä.