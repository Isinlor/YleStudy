Aluksi työntekijöistä ja hallituksesta.
Suomen suurin työntekijöiden järjestö SAK alkaa protestoida hallitusta vastaan.
Ammattiliittojen mielenilmaukset alkavat ensi tiistaina.
Työntekijät voivat esimerkiksi marssia ulos työpaikalta.
SAK vastustaa esimerkiksi sitä, että hallitus heikentää ansiosidonnaista työttömyystukea.
Hallitus myös helpottaa työntekijän irtisanomista.
Asumistukea heikennetään, ja omistusasujat menettävät tuen kokonaan.
Työntekijäjärjestö SAK alkaa protestoida hallitusta vastaan.
Pääministeri Petteri Orpo on kutsunut työmarkkinajärjestöt keskusteluun.
Sitten eläkeuutinen.
Eläkeyhtiöt haluavat lisätä sijoitusten riskejä ja saada
Vielä ei tiedetä, kenen vastuulla on riski, jos sijoitukset epäonnistuvat.
Nykyisessä järjestelmässä eläkkeiden leikkaaminen on viimeinen vaihtoehto.
Eläkeyhtiöt haluavat lisätä sijoitusten riskejä.
Syy on esimerkiksi se, että Suomen väestö vanhenee.
Eläkeyhtiöiden tehtävä on varmistaa, että ihmiset saavat työstä eläkettä.
Lopuksi junioriurheilusta.
Huono käytös urheilukentillä ja katsomoissa on lisääntynyt.
Suomen Palloliitto saa joka viikko ilmoituksia,-
että kentillä on ollut kovaa kielenkäyttöä tai rasistisia huutoja.
Joskus valmentajat ovat kiroilleet lapsipelaajille.
Pelaajia on voitu myös uhkailla jopa väkivallalla.
Palloliitto suunnittelee reilun pelin eli fair play -toimihenkilöiden nimeämistä seuroihin.
Huono käytös urheilukentillä ja katsomoissa on lisääntynyt.
Juniorit ovat kertoneet, että valmentaja on arvostellut asioita, jotka eivät koske pelaamista.
On arvosteltu esimerkiksi ulkonäköä, juoksutyyliä tai hiuksia.
Vielä sääennuste.
Huomenna vettä sataa lähes koko maassa.
Iltapäivällä lännessä ei enää sada, vaan aurinko paistaa.
Idässäkin aurinko voi paistaa ennen kuin sade alkaa.
Lämpötila on melkein koko maassa 15...19 astetta.