Ensin uutinen ulkomailta.
EU-maat ovat sopineet, miten Ukrainaa tuetaan.
Euroopan unionin maat ottavat rahaa lainaksi.
Lainaraha annetaan Ukrainalle.
EU-maista Tšekki, Slovakia ja Unkari eivät ole mukana ratkaisussa.
Suomi on mukana.
EU-maat tukevat Ukrainaa lainarahalla.
Ukraina tarvitsee rahaa, jotta se voi taistella Venäjän hyökkäystä vastaan.
Seuraavaksi uutinen naudanlihasta.
Suomalaista naudanlihaa viedään ulkomaille enemmän kuin aikaisemmin.
Tämän takia naudankasvattajat saavat naudanlihasta enemmän rahaa kuin ennen.
Samalla naudanlihan hinta nousee suomalaisissa ruokakaupoissa.
Naudanlihan hintaa nostaa myös se, että nautaa viedään Euroopasta esimerkiksi Afrikkaan ja Lähi-itään.
Suomalaista naudanlihaa viedään ulkomaille enemmän kuin aikaisemmin.
Naudanlihan hinta on noussut koko Euroopassa.
Nyt aiheena on joulukuusi.
Ihmiset ostavat joulukuusen aikaisemmin kuin vanhoina aikoina.
Moni ostaa joulukuusen jo joulukuun alkupuolella.
Eniten joulukuusia myydään ehkä tällä viikolla.
Kuopiolainen Harri Koponen kertoo, millainen joulukuusi on ihmisten suosikki:
-Metsäkuusi menee parhaiten kaupaksi.
Semmoinen reilu kaksimetrinen metsäkuusi on suosikki.
Ihmiset ostavat joulukuusen aikaisemmin kuin vanhoina aikoina.
Suomessa ostetaan joka vuosi yli miljoona joulukuusta.
Nyt urheilua.
Kuopion Palloseura eli KuPS on päässyt 24 parhaan joukkueen joukkoon jalkapallon Konferenssiliigassa.
KuPS pelasi illalla Lontoossa 2-2 tasapelin Crystal Palacea vastaan.
Tämä on 1. kerta kun suomalainen joukkue pääsee liigavaiheesta jatkoon jalkapallon eurooppalaisessa cup-kilpailussa.
Vielä sääennuste.
Sää on enimmäkseen poutainen.
Lapissa sataa vähän lunta.
Maan etelä- ja keskiosissa sataa paikoin tihkua.
Lämpötila on plussan puolella suuressa osassa Suomea.