Aluksi Euroopan puolustuksesta.
Itäiset unionin maat haluavat tiivistää yhteistyötä Venäjän uhkaa vastaan.
Suomen pääministeri Petteri Orpo kutsui maiden johtajat Helsinkiin.
Orpo sanoi, että Suomi ja Puola koordinoivat EU:n itäisten maiden puolustushankkeita.
Samaan aikaan Suomi saa uusia hävittäjiä.
Suomen ensimmäinen F-35-hävittäjä on esitelty USA:ssa Texasissa.
Koneet saapuvat Suomeen vuoden kuluttua.
Suomi päätti jo vuonna 2021 ostaa 64 monitoimihävittäjää USA:sta.
Hankkeen kokonaisarvo on noin 10 miljardia euroa.
Texasissa oli myös puolustusministeri Antti Häkkänen.
Hän sanoi, että hävittäjäratkaisu on onnistunut.
Nyt rikosuutinen.
Poliisi tutkii Suomessa seksuaalirikosta, jollaista ei ole ennen nähty.
Ylen tiedot kertovat, että poliisi epäilee suomalaismiestä satojen poikien hyväksikäytöstä.
Poliisi kertoo, että epäilty 27-vuotias mies toimi viestisovellus Snapchatissa ja esitti siellä naista.
Mies on pyytänyt lapsia tekemään erilaisia seksuaalisia tekoja ja lähettämään videot miehelle.
Yksittäisiä videoita on monta kymmentä tuhatta ja uhreja yhteensä lähes 900.
Ylen tiedot kertovat, että kaikki ovat poikalapsia tai nuoria poikia.
Poliisi ei kommentoi uhrien sukupuolta.
Rikoskomisario, tutkinnanjohtaja Hannu Kallioniemi neuvoo lapsia ja nuoria:
Älä luota kehenkään tuntemattomaan sosiaalisessa mediassa, älä lähetä kuvia.
Lopuksi uutinen metsästyslaista.
Uusi laki sallii suden metsästämisen.
Eduskunta on hyväksynyt niin sanotun susilain äänin 13535.
Susi ei ole enää täysin rauhoitettu ympäri vuoden.
Maa- ja metsätalousministeriö määrää nyt, kunka paljon susia saa metsästää eri alueilla.
Vielä sääennuste.
Huomenna sää on pilvinen.
Osassa maata on sumua.
Etelässä lämpötila on 0... +5 astetta.
Pohjoisessa on pakkasta.