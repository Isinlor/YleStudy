Ensin aiheena terveys.
Suomalaisten terveydessä on isoja eroja eri ihmisillä.
Joillakin suomalaisilla on enemmän terveysongelmia kuin muilla.
Terveysongelmia on erityisesti suomalaisilla, joilla on vähän koulutusta.
Myös köyhillä on enemmän terveysongelmia.
Suomalaisten terveydessä on isoja eroja eri ihmisillä.
Suomessa yritetään ratkaista tätä ongelmaa.
Lääkäreiden mukaan esimerkiksi  köyhiä lapsiperheitä pitää auttaa enemmän kuin nykyään.
Sitten aiheena koulut.
Kännykät ovat ongelma monessa Suomen koulussa.
Oppilaat käyttävät kännykkää  oppitunnilla ja eivät kuuntele opettajaa.
Kännykät myös häiritsevät muita oppilaita.
Kännykät ovat ongelma monessa Suomen koulussa.
Siksi monet koulut ovat kieltäneet kännykät oppitunnilla.
Kännykät voi esimerkiksi ottaa pois, kun on oppitunti.
Sitten aiheena taide.
Helsinkiläisessä taidemuseossa aukeaa tänään uusi taidenäyttely.
Museon nimi on Villa Gyllenberg.
Taidenäyttely kertoo, miten Aasian ja idän uskonnot ovat vaikuttaneet moniin suomalaisiin taiteilijoihin.
Monissa näyttelyn taideteoksissa näkyy idän uskontojen vaikutus.
Monet suomalaiset taiteilijat ovat olleet kiinnostuneita esimerkiksi buddhalaisuudesta ja hindulaisuudesta.
Villa Gyllenberg -taidemuseossa Helsingissä aukeaa tänään uusi taidenäyttely.
Näyttely kertoo, miten Aasian uskonnot ovat vaikuttaneet suomalaisiin taiteilijoihin 1800-luvulta asti.
Vielä sääennuste.
Huomenna vettä sataa Kaakkois-Suomessa,  Keski-Suomessa ja Pohjanmaalla.
Lämpötila on vesisateessa  5 astetta.
Aurinko paistaa idässä ja pohjoisessa, ja lämpötila on yli 10 astetta.
43 00:04:27,240 --> 00:04:30,600 