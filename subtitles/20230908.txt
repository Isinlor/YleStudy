Ensin politiikkaa.
Hallitus on saanut eduskunnan luottamuksen.
Eduskunta äänesti tänään siitä, luottaako se hallitukseen.
Hallitus voitti äänestyksen.
106 kansanedustajaa luottaa hallitukseen.
65 oppositiopuolueiden kansanedustajaa äänesti hallitusta vastaan.
Lisäksi oppositiopuolue keskustan kansanedustajat äänestivät tyhjää, eli he eivät ottaneet asiaan kantaa.
Oppositio vaati aiemmin, että eduskunta äänestää hallituksen luottamuksesta rasismikeskustelun takia.
Joidenkin perussuomalaisten ministerien vanhat rasistiset kirjoitukset ovat saaneet monet suuttumaan.
Hallitus siis sai eduskunnan luottamuksen.
Se tarkoittaa, että pääministeri Petteri Orpon hallitus voi jatkaa työtä.
Sitten uutinen hoitoalalta.
Hoitoalalla toivotaan yhteistä kielitestiä ulkomaalaisille työntekijöille.
Tässä hoivakodissa on töissä hoitajia, jotka opiskelevat englanniksi, mutta tekevät työtä suomeksi.
Kieli on ihan vaikea, joo, mutta yritän.
Kieli on tärkeä, mutta se ei ole tärkein.
Hoitotyön osaaminen on tärkeintä.
Hoitoalan mielestä on tärkeä päättää, kuinka hyvin hoitajien pitää osata suomea.
Nyt hoitajien kielitaitovaatimukset ovat erilaisia eri alueilla ja eri työpaikoissa.
Siksi hoitoalalle toivotaan yhteistä kielitestiä.
Sitten kysymme, miten lapsille voi kertoa sodasta ja pakolaisista.
Sota on lapsille vaikea asia.
Tässä on Winston.
Winstonista on tehty kirja ja elokuva lapsille.
Winston pakeni perheen mukana Ukrainasta Suomeen, kun Venäjä hyökkäsi Ukrainaan.
Winstonin tarinan avulla aikuiset voivat puhua lasten kanssa sodasta ja pakolaisista.
Ne ovat vaikea aihe lapsille.
Winston on löytänyt kodin Suomesta.
Täällä ovat sen rakkaat ihmiset, tutut hajut ja ulkoilureitit.
Vielä sääennuste.
Lauantaina sää on lämmintä ja pääosin aurinkoista.
Lämpötila on 19-24 astetta.