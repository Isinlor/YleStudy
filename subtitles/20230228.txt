Ensin lakkoasiaa.
Linja-autoliikennettä uhkaa lakko.
Lakko alkaa ensi yönä aamuyöllä, jos työriitaan ei sitä ennen löydy sopua.
Lakon on määrä kestää ensi viikon perjantaihin asti.
Jos lakko alkaa, se vaikuttaa etenkin kaupunkien paikallisliikenteeseen.
Lakko kohdistuu 17 bussifirmaan 13 eri kaupungissa.
Esimerkiksi Helsingissä ja Tampereella arvioidaan, että iso osa bussivuoroista jää ajamatta.
Linja-autoliikennettä uhkaa lakko.
Työriitaa on soviteltu aamupäivästä lähtien.
Palkankorotusten lisäksi kiistaa on työajoista.
Sitten uutinen alkoholin tuonnista.
Suomalaiset toivat viime vuonna paljon alkoholia ulkomailta
Suomalaismatkailijat toivat ulkomailta noin 37 miljoonaa litraa alkoholijuomia.
Terveyden ja hyvinvoinnin laitos sanoo, että se on runsaat 170 prosenttia enemmän kuin edellisvuonna.
Alkoholin tuonti kasvoi, koska ulkomaanmatkailu lisääntyi, kun pandemiarajoitukset poistuivat.
Suurin osa tuliaisjuomista ostettiin Virosta tai paluumatkalla Tallinnan laivalta.
Sitten asiaa istumisesta.
Istumatyön haittoja voidaan pienentää kävelytauoilla.
Työterveyslaitos on tutkinut, miten istumatyötä kannattaa tauottaa, jotta haitat jäävät mahdollisimman pieniksi.
Tutkimuksen mukaan ihmisen on hyvä pitää parin minuutin kävelytauko puolen tunnin välein.
Runsas istuminen kuormittaa niskaa, hartioita ja selkää.
Istumatyön haittoja voidaan kuitenkin pienentää kävelytauoilla.
Jo parin minuutin rauhallinen kävely vaikka kahviautomaatille riittää.
Vielä sääennuste.
Sää on hyvin lauhaa.
Huomenna päivällä lämpötila nousee etelässä ja lännessä plussalle.
Pohjoisessa ja idässä on vähän pakkasta.
Huomenna Lappiin leviää lännessä lumisateita.
Muuten päivä on enimmäkseen poutainen ja aurinko paistaa.