Ensin uutinen Ylen vaalikoneesta.
Ylen vaalikone on nyt auki netissä.
Vaalikone auttaa äänestäjää löytämään hyvän ehdokkaan eduskuntavaaleissa, jotka ovat kuukauden päästä.
Vaalikoneesta voit katsoa, kuka ehdokas on asioista samaa mieltä kuin sinä.
Eduskuntavaalien ehdokkaista noin 90 prosenttia on vastannut kysymyksiin Ylen vaalikoneessa.
Koneessa on myös puolueiden vastaukset kysymyksiin.
Ylen vaalikone on nyt auki netissä.
Vaalikone on suomen, ruotsin ja pohjois-saamen kielen lisäksi myös englanniksi, venäjäksi, ja arabiaksi.
Vaalikone on osoitteessa yle.fi.
Nyt uutinen pankkitileistä.
Pankit maksavat määräaikaisille talletuksille enemmän korkoa kuin aikaisemmin.
Ihmiset myös laittavat enemmän rahaa määräaikaisille pankkitileille kuin aiemmin.
Rahaa pitää laittaa tilille esimerkiksi vuodeksi, jotta saa paremman koron kuin tavalliselta käyttötililtä.
Pankit maksavat määräaikaisille talletuksille enemmän korkoa kuin aikaisemmin.
Pankit maksavat rahalle korkoa yleensä 2-2,5 prosenttia.
Seuraavan uutisen aiheena on peura.
Suomessa on yli 100 000 valkohäntäpeuraa.
Joillakin alueilla peuroja on liian paljon.
Peurat syövät pellolla paljon kasveja.
Samuel Jussilan tilalla Janakkalassa käy peuroja joka päivä:
-Pelloilla erikoiskasvit kärsii kaikista eniten.
Lisäksi tässä ympärillä on näitä lehmuksia, ne syödään aina.
Niitä joutuu suojaamaan.
Suomessa on yli 100 000 valkohäntäpeuraa.
Uusi selvitys sanoo, että peuroja pitää metsästää enemmän kuin aikaisemmin.
Vielä sääennuste.
Lauantaina on kylmempää kuin perjantaina.
Sää on melko pilvinen.
Paikoin sataa vähän lunta.
Lämpötila on 0...-7 astetta.
Yle Uutiset selkosuomeksi kertoo uutiset helpolla suomen kielellä.