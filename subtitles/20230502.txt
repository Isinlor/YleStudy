Ensin politiikkaa.
Hallitusneuvottelut ovat alkaneet.
Hallitusneuvotteluissa yritetään saada kokoon uusi hallitus.
Hallitusneuvottelujen johtaja on kokoomuksen puheenjohtaja Petteri Orpo, koska kokoomus on nyt eduskunnan suurin puolue.
Kokoomus voitti eduskuntavaalit kuukausi sitten.
Kokoomus neuvottelee uudesta hallituksesta 3 muun puolueen kanssa.
Ne ovat perussuomalaiset, RKP ja kristillisdemokraatit.
Näiden puolueiden pitää sopia monista asioista, ennen kuin uusi hallitus saadaan kokoon.
Puolueet eivät ole samaa mieltä esimerkiksi maahanmuutosta.
Hallitusneuvottelut alkoivat tänään.
Jos neuvottelut onnistuvat, Petteri Orposta tulee Suomen uusi pääministeri.
Sitten uutinen ulkomailta.
Ranskassa on isoja mielenosoituksia.
Pariisissa ja muissa suurissa kaupungeissa mielenosoitukset ovat olleet väkivaltaisia.
Ihmiset ovat sytyttäneet tuleen autoja ja taloja.
Ranskassa on isoja mielenosoituksia.
Ranskalaiset ovat suuttuneet presidentti Emmanuel Macronille.
Macron päätti keväällä, että eläkeikä nousee Ranskassa 2 vuotta.
Tähän asti ranskalaiset ovat päässeet eläkkeelle, kun he ovat 62 vuotta vanhoja.
Uusi eläkeikä on 64 vuotta.
Sitten taidetta.
Nykytaiteen museossa Kiasmassa on uusi näyttely.
Näyttelyn työt on tehnyt Tom of Finland.
Tom of Finland tunnetaan eroottisista piirustuksista.
Piirustuksissa on lihaksikkaita homomiehiä.
Tom of Finland eli taiteilija Touko Laaksonen aloitti piirtämisen aikana, jolloin homous oli laissa kielletty.
Tom of Finlandin piirustuksissa homomiehet ovat kuitenkin vahvoja.
He eivät pelkää tai häpeä itseään.
Nykytaiteen museossa Kiasmassa on nyt näyttely Tom of Finlandin töistä.
Touko Laaksonen kuoli vuonna 1991.
Hän oli silloin 71-vuotias ja maailmankuulu taiteilija.
Vielä sääennuste.
Pilvisyys on vaihtelevaa.
Enimmäkseen on poutaa.
Lämpötila on maan pohjoisosassa -2 ja +5 asteen välillä.
Maan etelä- ja keskiosassa lämpötila on +5 ja +11 asteen väillä.