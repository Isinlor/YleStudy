Tässä lähetyksessä kerromme Suomen eduskuntavaaleista.
Kokoomus on voittanut Suomen eduskuntavaalit.
Kokoomus saa uuteen eduskuntaan yhteensä 48 kansanedustajaa.
Toiseksi eniten ääniä sai perussuomalaiset.
Perussuomalaiset saa 46 kansanedustajaa.
Kolmanneksi tuli SDP.
Se saa uuteen eduskuntaan 43 paikkaa.
Kokoomus, perussuomalaiset ja SDP ovat kaikki vaalivoittajia, sillä niiden kannatus nousi.
Niistä jokainen sai noin 20 prosenttia äänistä.
Vaalien häviäjiä ovat keskusta, vihreät ja vasemmistoliitto.
Ne kaikki menettivät edustajanpaikkoja.
RKP, kristillisdemokraatit ja Liike Nyt saavat saman verran edustajia kuin ennenkin.
Perussuomalaisten puheenjohtaja Riikka Purra sai eduskuntavaaleissa kaikista ehdokkaista eniten ääniä.
Hän oli siis vaalien ääniharava.
Purra sai Uudenmaan vaalipiiristä yli 42 000 ääntä.
Toiseksi eniten ääniä sai SDP:n puheenjohtaja Sanna Marin.
Hän sai Pirkanmaalta yli 35 000 ääntä.
Kolmanneksi eniten ääniä sai Kokoomuksen varapuheenjohtaja Elina Valtonen.
Hän sai Helsingin vaalipiriistä yli 32 000 ääntä.
Äänstysprosentti eilisissä vaaleissa oli 71,9.
Uusi eduskunta kokoontuu pääsiäisen jälkeen.
Silloin alkavat myös hallitusneuvottelut.
Hallitusneuvotteluja johtaa kokoomus, koska se on uuden eduskunnan suurin puolue.
Kokoomuksen puheenjohtaja Petteri Orpo sanoo, että puolueiden suhtautuminen talouteen on tärkein asia, kun kokoomus etsii hallituskumppaneita.
Jos kokoomus löytää neuvotteluissa sopivat hallituskumppanit, Petteri Orposta tulee Suomen uusi pääministeri.
Vielä sääennuste.
Sää on laajalti aurinkoista.
Lapissa on välillä hieman pilvisempää.
Lämpötila on päivällä plussan puolella.