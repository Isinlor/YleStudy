Ensin uutinen rakentamisesta.
Suomessa rakennetaan taloja paljon vähemmän kuin aikaisemmin.
Rakentaminen vähenee tänä vuonna ehkä 10 prosenttia.
Rakennusfirma Skanska talonrakennuksen pääluottamusmies Jari Renlund: 
- Olen 12 vuotta pääluottamusmiehenä toiminut.
Tämä näyttää nyt synkemmältä kuin yksikään talvi tähän mennessä.
Nyt työt ovat todella vähissä.
Suomessa rakennetaan taloja paljon vähemmän kuin aikaisemmin.
Rakentaminen vähenee myös ensi vuonna, mutta vuonna 2025 rakentaminen voi lisääntyä vähän.
Seuraavan uutisen aiheena on riisi.
Ilmastonmuutos vaikuttaa riisin viljelyyn.
Riisiä viljellään paljon Aasiassa.
Riisin sato on monessa maassa huonompi kuin aikaisemmin.
Ongelmia aiheuttavat tulvat ja kuivuus.
Riisi myös maksaa enemmän kuin ennen.
Ilmastonmuutos vaikuttaa riisin viljelyyn.
Samaan aikaan maailman ihmiset tarvitsevat riisiä enemmän kuin aikaisemmin.
Vuoteen 2050 mennessä riisiä pitää tuottaa 30 prosenttia nykyistä enemmän, jotta ihmisillä on tarpeeksi riisiä.
Seuraavaksi aiheena on tupakka.
Suomen tavoite on, että tupakointi loppuu melkein kokonaan vuoteen 2030 mennessä.
Akseli Lehtinen on polttanut tupakkaa nuoresta saakka.
Hän ei usko, että tupakointi loppuu kokonaan:
-Savuttomuus on hieno tavoite, mutta se ei tule onnistumaan.
Jotkut ihmiset vaan haluaa polttaa ja varmasti löytävät keinot siihen.
Suomen tavoite on, että tupakointi loppuu melkein kokonaan vuoteen 2030 mennessä.
Tällä hetkellä noin joka 10. aikuinen ihminen polttaa Suomessa tupakkaa.
Vielä sääennuste.
Aamulla idässä ja pohjoisessa sataa vähän vettä.
Torstai on poutainen päivä koko maassa.
Aurinko paistaa paikoin.
Lämpötila on noin 15 astetta.
Etelässä lämmintä on ehkä jopa 20 astetta.