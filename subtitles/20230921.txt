Ensin uutinen lapsista ja nuorista.
Suurin osa lapsista ja nuorista voi hyvin.
He ovat tyytyväisiä elämään ja koulunkäyntiin.
Näin kertoo uusi kouluterveyskysely.
Nuorten kokemukset omasta terveydestä ovat kuitenkin huolestuttavia.
Noin 25 prosenttia nuorista kokee, että oma terveydentila on keskinkertainen tai huono.
Suurin osa lapsista ja nuorista voi kuitenkin hyvin.
Tyytyväisimpiä elämään ovat perusopetuksen 4. ja 5. luokan oppilaat.
Sitten uutinen kuninkaallisista vieraista.
Ruotsin kruununprinsessa Victoria ja prinssi Daniel ovat vierailleet tänään Suomessa.
Kuninkaalliset viettivät aamupäivän Helsingissä.
He tutustuivat Suomenlinnaan, joka kertoo Suomen ja Ruotsin yhteisestä historiasta.
Lisäksi kuninkaalliset tapasivat opiskelijoita Helsingin ruotsinkielisessä kauppakorkeakoulussa.
Victoria ja Daniel vierailivat myös Loviisassa.
Siellä kruununprinsessa vihki aukion, joka sai nimen Victorianaukio.
Kruununprinsessa Victoria on Ruotsin tuleva hallitsija.
Kulttuuria.
Suomen kansallisteatterin uusi näytelmä kertoo somalitytön tarinan.
Tarina on Ujuni Ahmedin elämästä.
Hän muutti Somaliasta Suomeen 3-vuotiaana.
Ujuni Ahmed on kirjoittanut omista kokemuksista kirjan, josta näytelmä on tehty.
Se kertoo vaikeista asioista, esimerkiksi naisten sukuelinten silpomisesta.
Ujuni Ahmed tunnetaan siitä, että hän taistelee naisten ja tyttöjen oikeuksien puolesta.
Kansallisteatterin uusi näytelmä kertoo somalitytön tarinan.
Näytelmän ensi-ilta on tänään Kansallisteatterin suurella näyttämöllä.
Kirjailija Ujuni Ahmed:
- Se tuntuu hyvältä just nimenomaan, että se on suurella näyttämöllä, koska se nostetaan osaksi suomalaista yhteiskuntaa.
Vielä sääennuste.
Huomenna Lapissa sataa vettä ja sää on pilvinen.
Lämpötila vaihtelee paljon.
Muualla maassa paistaa aurinko.
Lämmin etelätuuli puhaltaa, ja lämpötila on jopa 20 astetta.