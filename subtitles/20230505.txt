Ensin talousuutinen.
Euroopan keskuspankki eli EKP nostaa korkoja.
EKP kertoi eilen, että se nostaa ohjauskorkoja tällä kertaa 0,25 prosenttiyksikköä.
EKP on nostanut korkoja viime kesästä lähtien.
Siksi myös asuntolainojen korot ovat nousseet.
Myös monet suomalaiset maksavat nyt asuntolainasta enemmän kuin ennen.
Euroopan keskuspankki nostaa korkoja, koska hinnat ovat nousseet Euroopassa paljon.
EKP haluaa korkojen avulla hidastaa hintojen nousua.
Sitten uutinen ulkomailta.
Britanniassa valmistaudutaan kruunajaisiin.
Uusi kuningas Charles III kruunataan lauantaina.
Kruunajaisseremonia järjestetään Lontoossa, Westminster Abbey -kirkossa.
Kruunajaisiin on kutsuttu 2000 vierasta.
Joukossa ovat myös presidentti Sauli Niinistö ja rouva Jenni Haukio.
Kaikki britit saavat pitkän viikonlopun, koska kruunajaisten takia maanantai on Britanniassa vapaapäivä.
Britanniassa juhlitaan viikonloppuna kruunajaisia.
Kruunajaisseremoniaa voi seurata myös Suomessa.
Lähetys alkaa lauantaina kello 11.45 Yle Areenassa ja TV1:ssä.
Lopuksi taidetta.
Kansallismuseossa avautuu tänään uusi näyttely.
Näyttelyn nimi on Kesytön taide.
Näyttelyssä esitellään outsider-taidetta, eli teosten tekijät tulevat taidemaailman ulkopuolelta.
Tässä on esimerkiksi Tyyne Eskon teoksia.
Esko oli rakennussiivoja, joka joutui sairauseläkkeelle.
Eskon taidetta on esitelty jopa New Yorkissa.
Kansallismuseon näyttelyssä on teoksia noin 50 ousider-taiteilijalta monista eri maista.
Kansallismuseon uusi näyttely avautuu tänään.
Tuula Karjalainen ja Liisa Heikkilä-Palo ovat koonneet näyttelyn.
He sanovat, että outsider-taiteilijoille taide on elämän tärkein asia, se tulee suoraan sydämestä.
Vielä sääennuste.
Sää jatkuu koleana eli tavanomaista kylmempänä.
Lauantaipäivä valkenee aurinkoisena, päivällä pilvisyys lisääntyy.
Sää on poutaista.