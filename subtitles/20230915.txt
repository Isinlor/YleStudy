Ensin aiheena hinnat.
Hinnat ovat nousseet ruokakaupoissa.
Ruoka on nyt noin 15 prosenttia kalliimpaa kuin viime vuoden alussa.
Eri tuotteiden hinnat ovat kuitenkin nousseet eri vauhtia.
Maitotuotteet ovat kallistuneet yli 20 prosenttia, mutta esimerkiksi olut on kallistunut vain 6 prosenttia.
Myös asiakkaat ovat huomanneet hintojen nousun.
- Ennen oli 20 euroa oli 2 kättä, nyt 20 euroa ei oo ees käsi täynnä.
On hinta noussut.
Hinnat ovat nousseet ruokakaupoissa.
Viime kuukausina ruuan hinnan nousu on kuitenkin vähän hidastunut.
Sitten uutinen Ruotsista.
Ruotsissa juhlitaan kuningas Kaarle Kustaata.
Kaarle Kustaa on ollut Ruotsin kuningas tasan 50 vuotta.
Hänestä tuli Ruotsin kuningas 15. syyskuuta 1973.
Kuningas oli silloin 27-vuotias.
Tänään kuninkaan juhlia vietetään Tukholman kuninkaanlinnassa.
Vieraiden joukossa on Suomen presidentti Sauli Niinistö ja rouva Jenni Haukio.
Suomella ja Ruotsilla on läheiset suhteet.
Suomi oli osa Ruotsin kuningaskuntaa noin 600 vuotta.
Ruotsissa juhlitaan tänään Kaarle Kustaata.
Hän on ollut Ruotsin kuningas jo 50 vuotta.
Tässä on kuninkaan juhlasuklaata.
Sisällä on vadelmavaahtoa ja suolaista lakritsia.
Kuningas maistoi juhlasuklaata, ennen kuin hän hyväksyi sen.
Lopuksi kulttuuria.
Kajaanin kaupunginteatterissa voi nyt nähdä näytelmän Anna Liisa.
Kirjailija Minna Canth kirjoitti Anna Liisan 130 vuotta sitten.
Canth kirjoitti paljon naisten asemasta ja elämästä.
Anna Liisa on murhenäytelmä. Sen aiheena on lapsenmurha.
Anna Liisa tappaa oman lapsen, joka syntyy avioliiton ulkopuolella.
Näytelmän Anna Liisa voi nyt nähdä Kajaanin kaupunginteatterissa.
Esitys käsittelee vaikeaa teemaa myös kuvataiteen, musiikin ja tanssin avulla.
Vielä sääennuste.
Lauantaina etelässä on aurinkoista ja lämmintä.
Maan keskivaiheilla sataa vettä, ja Lapissa on pilvistä.