Aluksi uutinen hintojen noususta.
Hintojen nousu eli inflaatio on nopeutunut.
Tammikuussa inflaatio oli 8,4 prosenttia.
Helmikuussa inflaatio oli jo 8,8 prosenttia eli inflaatio nopeutui.
Sähkön ja lainojen korot ovat nousseet paljon.
Myös ruoka on kallistunut paljon.
Ruoan hinta alkoi nousta viime keväänä.
Ruoan hinta on noussut keskimäärin 16 prosenttia.
Monet ruoka-aineet ovat kallistuneet paljon enemmän.
Esimerkiksi sokeri, jauhot, voi ja munat ovat kallistuneet yli 30 prosenttia.
Hintojen nousu eli inflaatio on nopeutunut.
Kurkun ja tomaatin hinta on noussut melko vähän.
Viljelijä Toni Tanner sanoo, että tilanne on viljelijöille vaikea.
Viljelijöiden kulut ovat nousseet paljon.
Siksi myös vihannesten hintaa pitää ehkä nostaa.
Viljelijän huoli on, että kurkun ja tomaatin myynti voi vähentyä, jos hinta nousee.
Nyt uutinen katujengien valvonnasta.
Poliisi lisää katujengien valvontaa.
Helsingin poliisissa aloittaa 2 uutta erikoisryhmää.
Erikoisryhmien tehtävä on torjua katujengirikollisuutta.
Poliisi saa erikoisryhmille 2,5 miljoonan euron rahoituksen.
Yksi ryhmä torjuu rikollisuutta, jota katujengit tekevät.
Toinen ryhmä torjuu katujengien muodostumista.
Helsingin seudulla on noin 10 katujengiä.
Myös muissa isoissa kaupungeissa on huomattu katujengejä.
Näin kertoo rikosylitarkastaja Markku Heinikari.
Sanotaan, että semmonen vajaat 10 porukkaa tässä pk-seudulla.
Ja meillä ei ole koko totuus tiedossa.
Tuolla on ryhmiä, mitkä ei välttämättä oo meidän tiedossa.
Tuolla on on muissa suurissa kaupungeissa esimerkiksi Turussa on ainakin havaintoja samanlaisesta ilmiöstä.
Poliisi lisää katujengien valvontaa. Katujengeissä on noin 200 jäsentä.
Huippujännittävät eduskuntavaalit ovat ihan lähellä.
Miltä näyttävät vaalit ja vaaliteemat ihmisistä, joille tavallinen suomen kieli on vaikeaa.
Katso Eduskuntavaalit 2023 selkosuomeksi.
Lähetys TV1:ssä 27. maaliskuuta ja Yle Areenassa.
Vielä sääennuste.
Torstaina sää on poutainen eli ei sada.
Aurinko paistaa laajalti.
Idässä pilvisyys on runsaampaa.
Maan eteläosassa lämpötila on plussan puolella.