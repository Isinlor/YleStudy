Ensin uutinen Ukrainan presidentistä.
Ukrainan presidentti Volodymir Zelenskyi vieraili eilen Suomessa.
Zelenskyi on matkustanut ulkomaille vain harvoin, sen jälkeen kun Venäjä hyökkäsi Ukrainaan.
Helsingissä Zelenskyi tapasi ensin presidentti Sauli Niinistön.
Zelenskyi kiitti Suomea avusta sodan aikana.
Niinistö sanoi, että Suomi jatkaa Ukrainan auttamista.
Ukrainan presidentti vieraili eilen Suomessa.
Presidentti Zelenskyi tapasi Helsingissä myös muiden Pohjoismaiden johtajat.
He sanoivat, että tuki Ukrainalle jatkuu, niin kauan kuin se on tarpeellista.
He sanoivat myös, että Venäjän sotilaiden pitää poistua Ukrainasta.
Venäjä hyökkäsi Ukrainaan viime vuoden helmikuussa.
Sitten uutinen nuorista aikuisista.
Monet nuoret aikuiset haluavat muuttaa maalle.
Tämä paikkakunta on Juva.
Tutkimusjohtaja Tuomas Kuhmonen Turun yliopistosta sanoo, että tällaiset pienet paikkakunnat kiinnostavat nyt nuoria.
Pienellä paikkakunnalla on helppo yhdistää työ, vapaa-aika ja perhe-elämä.
Etätyö antaa siihen hyvät mahdollisuudet.
Monet nuoret aikuiset haluavat muuttaa maalle.
Pienillä paikkakunnilla pitää kuitenkin olla hyvät peruspalvelut, jos ne haluavat uusia asukkaita.
Koulu, päivähoito ja terveydenhuolto ovat tärkeitä palveluita nuorille perheille.
Sitten maalta Helsinkiin.
Helsingin kuuluisin patsas Havis Amanda eli Manta on viety huoltoon.
Patsas lähti matkaan eilen.
Manta on seissyt Helsingin kauppatorilla jo 115 vuotta.
Se on ollut monen juhlan keskipiste.
Nyt Manta korjataan, ja samalla korjataan patsaan koko ympäristö.
Manta tulee takaisin omalle paikalle ehkä vuoden kuluttua.
Vielä sääennuste.
Sää jatkuu kylmänä.
Yöllä lämpötila käy pakkasella koko maassa ja päivälämpötilakin jää alle +10 asteen.
Perjantaipäivä on suurelta osin poutainen, lähinnä idässä voi tulla vesi- ja räntäkuuroja.