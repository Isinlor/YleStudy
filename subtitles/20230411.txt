Aluksi uutinen politiikasta.
Vihreiden puheenjohtaja Maria Ohisalo lopettaa puheenjohtajan työn.
Ohisalo sanoo, että hän ei ole enää ehdolla vihreiden puheenjohtajaksi kesäkuun puoluekokouksessa.
Meillä valitaan puoluekokouksessa uudet johtohahmot tänä kesänä.
En itse ole käytettävissä enää seuraavalle kaudelle.
En tule siis tavoittelemaan puolueen puheenjohtajpestiä enää 3. kertaa.
Vihreille tuli eduskuntavaaleissa tappio. Vihreät menetti 7 paikkaa.
Vihreillä on uudessa eduskunnassa vain 13 kansanedustajaa.
Ohisalo sanoo, että hän kantaa vastuun vaalitappiosta.
Maria Ohisalo lopettaa vihreiden puheenjohtajan työn.
Ohisalo sanoo, että puolueelle pitää löytää uusi johto.
Mä ajattelen, että on puolueelle eduksi se, että nyt uutta nousua lähtee tekemään uusi puoluehohto.
Uusi puheenjohtaja valitaan puoluekokouksessa kesäkuussa.
Nyt uutinen kukkakaupasta.
Pääsiäinen aloitti kevään kukkasesongin.
Pääsiäisenä myytiin paljon narsisseja.
Monet asiat ovat kallistuneet paljon.
Myymäläpäällikkö Taisto Kärkkäinen sanoo, että kukkien hinnat ovat nousset vain vähän.
Minun mielestä aika vähän.
Jos vertaa viime vuoden elintarvikkeiden hinnan nousua niin elintarvikkeet on noussu paljon enemmän.
Kukkakauppa on muuttunut vuosien aikana.
Ennen melkein kaikki kukat myytiin kukkakaupoissa.
Nykyään kukkia myydään monissa kaupoissa esimerkiksi marketeissa.
Kukkakauppa on muuttunut vuosien aikana.
Perinteinen kukkakauppa ei pärjää hintakilpailussa.
Siksi perinteinen kukkakauppa tarjoaa palvelua.
Asiakkaalle tehdään esimerkiksi kukkakimppu toiveiden mukaan.
Anna Laakkonen tilasi kukkakimpun lahjaksi.
Ollaan menossa kylään ja tilattiin kukkakauppiaalta kukat.
Ja nyt tultiin hakemaan sitten.
Lopuksi uutinen kulttuurista.
Ateneumin taidemuseon remontti on valmis.
Remontti kesti vuoden.
Remontti maksoi 18 miljoonaa euroa.
Remontissa parannettin yleisötiloja ja uusittiin ilmanvaihto.
Remontissa löydettiin myös Helene Schjerfbeckin Toipilas-taulun alkuperäiset kehykset. Ne kunnostettiin.
Ateneumin taidemuseon remontti on valmis.
Ateneum avautuu yleisölle taas perjantaina.
Uuden näyttelyn aiheita ovat luonnonsuojelu ja ilmastonmuutos.
Vielä sääennuste.
Keskiviikkona sää on laajalti poutaista ja melko aurinkoista.
Maan lounaisosassa voi tulla sade- tai ukkoskuuroja.
Lämpötila on 10 ja 15 asteen välillä, pohjoisessa on viileämpää.