Ensin uutinen Suomesta ja puolustusliitto Natosta.
Turkki ehkä hyväksyy pian Suomen Natoon.
Turkin presidentti Recep Tayip Erdogan ilmoittaa asiasta ehkä jo huomenna perjantaina, kun hän tapaa Suomen presidentti Sauli Niinistön Turkissa.
Jos Erdogan ilmoittaa asiasta huomenna, Turkin parlamentti hyväksyy Suomen Nato-jäsenyyden ehkä jo huhtikuussa.
Turkki siis hyväksyy Suomen Natoon ehkä jo pian.
Suomi tarvitsee vielä Turkin ja Unkarin hyväksynnän, jotta Suomesta tulee Naton jäsen.
Suomi haki Nato-jäsenyyttä viime vuonna.
Syynä oli Venäjän sota Ukrainassa.
Suomi ei halua jäädä yksin, jos Venäjän hyökkäykset naapurimaita vastaan jatkuvat.
Sitten uutinen siivoojista.
Siivojat ovat aloittaneet lakon.
2500 siivoojaa ja kiinteistönhoitajaa lopetti työt tänään.
He ovat lakossa lauantaihin asti.
Lakon takia esimerkiksi junia ja busseja ei siivota.
Siivojat aloittivat lakon tänään.
He vaativat lisää palkkaa.
Jos palkkariitaa ei sovita, ensi viikolla kiinteistöalalla alkaa iso lakko.
Huippujännittävät eduskuntavaalit ovat ihan lähellä.
Miltä näyttävät vaalit ja vaaliteemat ihmisistä, joille tavallinen suomen kieli on vaikeaa.
Katso Eduskuntavaalit 2023 selkosuomeksi.
Lähetys TV1:ssä 27. maaliskuuta ja Yle Areenassa.
Vielä aiheena ryijy.
Monen suomalaisen kodin seinällä on ryijy.
Ryijyjä voi nyt nähdä Sagalundin museossa Kemiönsaaressa.
Museonjohtaja John Björkman kertoo, että suomalaisilla on ollut ryijyjä jo monta sataa vuotta.
Ryijy ei ollut vain koriste.
Esimerkiksi veneryijy lämmitti kalastajaa veneessä yöllä.
Ja tässä on morsiusryijy.
Aviopari seisoi häissä morsiusryijyn päällä.
Sen jälkeen se vietiin uuteen, yhteiseen kotiin.
Myös nykyään ryijy löytyy monen kodin seinältä.
Vielä sääennuste.
Huomenna aurinko paistaa idässä ja pohjoisessa.
Lännessä on pilvistä.
Lämpötila on etelässä plussan puolella.
Pohjoisessa on pakkasta.