Ensin uutinen ahtaajien lakosta.
Ahtaajien lakko Suomen satamissa jatkuu.
Työriitaa soviteltiin eilen 9 tunnin ajan, mutta uutta sovintoehdotusta ei vielä annettu.
Valtakunnansovittelija Anu Sajavaara sanoo, että neuvotteluissa on kuitenkin menty eteenpäin.
Ahtaajien lakko Suomen satamissa jatkuu.
Ahtaajien työ on purkaa ja lastata tavarat laivoihin.
Lakon takia valtaosa Suomen ulkomaankaupasta on pysähtynyt.
Sitten asiaa korjausrakentamisesta.
Asiantuntijat uskovat, että korjausrakentaminen eli remonttien määrä kasvaa tänä ja ensi vuonna.
Täällä Kivenlukon taloyhtiössä Espoossa on jo menossa iso
Taloyhtiön hallituksen puheenjohtaja Paula Pöntynen kertoo, että talossa tehdään putkiremontti ja samalla energianlähteiksi vaihdetaan maalämpö ja aurinkosähkö.
Suomessa on paljon omakotitaloja ja kerrostaloja, jotka tarvitsevat kipeästi remonttia.
Rakennusteollisuus RT laskee, että korjausvelka on jo kymmeniä miljardeja euroja.
Korjausvelka tarkoittaa sitä rahasummaa, joka korjauksiin tarvitaan, jotta talot saadaan taas hyvään kuntoon.
Korjausrakentaminen kasvaa tänä ja ensi vuonna.
Rakennuskustannusten nousu on nyt pysähtynyt.
Asiantuntijat uskovat, että se voi vauhdittaa taloyhtiöiden remonttipäätöksiä.
Sitten kerromme talvilomista.
Koululaisten talvilomat jatkuvat tällä viikolla.
Lomalla ovat nyt Väli-Suomen koululaiset eli loma on alkanut esimerkiksi Hämeen, Pirkanmaan, Pohjanmaan ja Etelä-Karjalan kouluissa.
Koululaisten talvilomat jatkuvat myös ensi viikolla.
Silloin lomavuorossa ovat koululaiset Itä- ja Pohjois-Suomessa.
Vielä sääennuste.
Sää on alkuviikolla lauhaa ja poutaista.
Huomenna tiistaina on myös aurinkoista.
Lämpötila on enimmäkseen vähän pakkasella, mutta etelässä on plusasteita.
Tuuli on voimakasta, ja siksi ilma tuntuu kylmemmältä.