Aluksi asiaa ylioppilaskirjoituksista.
Tuhannet lukiolaiset tarvitsevat erityisjärjestelyjä ylioppilaskirjoituksiin.
Ylioppilastutkintolautakunta saa joka vuosi 5 500 hakemusta, joissa pyydetään yo-kokeeseen erityisjärjestelyjä.
Yleisin syy erityisjärjestelyille on lukivaikeus  eli vaikeus hahmottaa kieltä ja tekstiä.
Lukivaikeuden takia esimerkiksi lukeminen ja kirjoittaminen on usein hidasta.
Tuhannet lukiolaiset tarvitsevat erityisjärjestelyjä ylioppilaskirjoituksiin.
Abiturientti Saga Virtakankaalla on vaikea lukihäiriö.
Hän saa sen takia 2 tuntia lisäaikaa yo-koetta varten.
Hän myös saa tehdä kokeen huoneessa, jossa on vain muutama ihminen.
Siellä hänen on helpompi keskittyä kokeeseen.
Kevään ylioppilaskirjoitukset alkavat huomenna tiistaina äidinkielen lukutaidon kokeella.
Sitten eduskuntapuolueiden mielipiteitä sosiaali- ja terveydenhuollosta.
Puolueiden puheenjohtajat eivät halua korottaa sote-palveluiden asiakasmaksuja.
Ylen kyselyssä kaikki eduskuntapuolueiden puheenjohtajat sanoivat, että asiakasmaksuja ei pidä korottaa.
Puolueet olivat yhtä mieltä myös siitä, että lääkäreiden koulutuspaikkoja pitää lisätä.
Yksityisten terveyspalveluiden kela-korvauksista puolueet olivat eri mieltä.
5 puoluejohtajaa kannatti Kela-korvausten korottamista, loput vastustivat.
Eduskuntavaalien ennakkoäänestys alkaa runsaan viikon kuluttua, 22. maaliskuuta.
Huippujännittävät eduskuntavaalit ovat ihan lähellä.
Miltä näyttävät vaalit ja vaaliteemat ihmisistä, joille tavallinen suomen kieli on vaikeaa.
Katso Eduskuntavaalit 2023 selkosuomeksi.
Lähetys TV1:ssä 27. maaliskuuta ja Yle Areenassa.
Vielä sääennuste.
Sää lauhtuu ja muuttuu sateiseksi.
Tiistaina etelässä sataa vettä tai räntää.
Muualla maassa sataa lunta.