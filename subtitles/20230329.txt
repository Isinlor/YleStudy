Nykyinen eduskunta on päättänyt työnsä.
Vaalikauden päättäjäisiä on vietetty tänään juhlallisin menoin.
Helsingin tuomiokirkossa oli puolenpäivän aikaan valtiopäiväjumalanpalvelus.
Sen jälkeen eduskunnan suuressa salissa presidentti Sauli Niinistö julisti vaalikauden päättyneeksi.
Lopuksi puhemies Matti Vanhanen tarjosi kansanedustajille päättäjäiskahvit Valtiosalissa.
Nykyinen eduskunta on päättänyt työnsä.
Uusi eduskunta valitaan vaaleissa ensi sunnuntaina.
Sitten kerromme kotona äänestämisestä.
Kotiäänestys on yleisempää kuin ennen.
Esimerkiksi Lahdessa 120 kaupunkilaista äänestää kotona näissä eduskuntavaaleissa.
Se on melkein 50 prosenttia enemmän kuin kuntavaaleissa 2 vuotta sitten.
Ritva Aittasalo kertoo, että edellisten eduskuntavaalien aikaan hän pystyi vielä kävelemään.
Nyt hän ei pysty edes seisomaan, joten kotiäänestys on tarpeen.
Kotiäänestäjien määrä on kasvanut, koska kotihoidossa on entistä vanhempia ihmisiä.
Lopuksi kerromme talviretkeilystä.
Luminen ja kylmä talvi on lisännyt ihmisten kiinnostusta retkeillä ja yöpyä talvisessa luonnossa.
Suomen Ladun kurssilla opitaan talviretkeilytaitoja.
Kurssilla opitaan esimerkiksi, miten kannattaa pukeutua, ja millainen makuupussi on hyvä talvipakkasessa.
Tärkeää on myös osata pystyttää teltta, tehdä tuli ja laittaa ruokaa omalla keittimellä.
Talviretkeilyn suosio on kasvussa.
Jyväskyläläinen Noora Aho kertoo, mitä taitoja hän haluaa oppia.
- Miten selviytyy yön, että esimerkiksi ei tule kylmä, millaisilla varusteilla pitää lähteä, ja jos haaveilee Lapin tuntureista, niin osais lähteä sillä lailla turvallisesti seikkailemaan.
Vielä sääennuste.
Pohjoisessa sataa lunta vielä huomenna.
Maan etelä- ja keskiosassa on poutaista ja aurinkoista.
Päivällä lämpötila on noin 0...-5 astetta.
Yöllä on selvästi kylmempää.