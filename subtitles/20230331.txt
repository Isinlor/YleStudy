Aiheemme on tänään Suomen Nato-jäsenyys.
Suomen jäsenyys sotilasliitto Natossa on varmistunut.
Turkin parlamentti hyväksyi Suomen Nato-jäsenyyden myöhään torstaina illalla. Parlamentin päätös oli yksimielinen.
Paikalla oli 276 kansanedustajaa.
He kaikki äänestivät Suomen Nato-jäsenyyden puolesta.
Kukaan ei äänestänyt vastaan.
Suomen jäsenyys sotilasliitto Natossa on varmistunut, koska Turkin parlamentti hyväksyi Suomen Nato-jäsenyyden.
Turkki oli viimeinen Nato-maa, joka hyväksyi Suomen jäsenyyden.
Jatketaan aiheella Suomen Nato-jäsenyys.
Turkin parlamentti hyväksyi lain, jolla Turkki hyväksyy Suomen Natoon. Seuraavaksi laki menee Turkin presidentille Recep Tayyip Erdoğanille.
Presidentti Erdoğanin pitää hyväksyä laki. Se voi kestää monta päivää.
Sen jälkeen Naton pääsihteeri Jens Stoltenberg kutsuu Suomen Naton täysjäseneksi.
Liittymissopimus talletetaan USA:n ulkoministeriöön Washingtonissa.
Naton pääsihteeri Jens Stoltenberg kiittää Turkkia, että Turkki hyväksyi Suomen Nato-jäsenyyden.
Stoltenberg sanoo, että Suomi vahvistaa Natoa.
Jatketaan vielä Suomen Nato-jäsenyydellä.
Presidentti Sauli Niinistö kiittää Nato-maita.
Niinistö sanoo, että Suomi on Natossa vahva jäsen.
Niinistö sanoo, että Suomi on sitoutunut Nato-maiden yhteiseen turvallisuuteen.
Myös pääministeri Sanna Marin kiittää kaikkia Nato-maita tuesta Suomelle.
Suomalaiset ovat tyytyväisiä, että Suomen Nato-jäsenyys vahvistui.
Suomen Atlantti-seuran pääsihteeri Terhi Suominen sanoo, että Nato on
Suomelle merkittävä järjestö, jossa myös Suomella on merkittävä rooli.
No hyvältä tuntuu ja tää on tietysti erityisen hieno asia Suomelle ja meille suomalaisille.
Nato tuo meille ihan uuden vaikuttamisen paikan.
Tää on merkittävä kansainvälinen järjestö, jossa meillä tulee olemaan toivottavasti myös merkittävä rooli.
Opiskelija Karolina Vaakanainen sanoo, että Natoon liittyminen on Suomelle järkevä ratkaisu, koska Suomen ei kannata jäädä Naton ulkopuolelle.
Tässä tilanteessa järkevin ratkasu mun mielestä. Olisi hölmöä jäädä Naton ulkopuolelle ja Nato-yhteistyön ulkopuolelle.
Vielä sääennuste.
Lauantaina sää on laajalti aurinkoista, mutta melko tuulista.
Idässä ja pohjoisessa voi tulla paikoin lumikuuroja.
Lämpötila on -2 ja +3 asteen välillä.