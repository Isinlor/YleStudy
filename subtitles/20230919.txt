Aluksi politiikkaa.
Pääministeri Petteri Orpon hallitus on aloittanut ensimmäisen budjettiriihen.
Budjettiriihi tarkoittaa kokousta, jossa hallitus päättää valtion ensi vuoden taloudenpidosta.
Siellä sovitaan, mihin valtio käyttää rahaa ja mistä rahaa säästetään.
Hallitukselta odotetaan päätöksiä esimerkiksi siitä, miten se tukee rakennusalaa.
Rakennusalalla on nyt vaikeaa, kun asuntoja rakennetaan vähemmän kuin ennen.
Hallitus on aloittanut ensimmäisen budjettiriihen.
Valtiovarainministeri Riikka Purran budjettiehdotuksen loppusumma on noin 87 miljardia euroa.
Uutta velkaa otetaan noin 10 miljardia euroa.
Sitten uutinen sähkötupakasta.
Sähkötupakan polttaminen on yleistynyt nuorten keskuudessa.
Poliisi saa yhä enemmän ilmoituksia nuorista,-
joilla on sähkötupakoita eli vapeja.
Ylen selvityksen mukaan sähkötupakkaa myydään alaikäisille sosiaalisen median kautta tai kaverilta kaverille.
PImeillä markkinoilla myydään myös usein sähkötupakkaa, jossa on enemmän nikotiinia kuin Suomen laki sallii.
Sähkötupakka on yleistynyt nuorten keskuudessa.
Kaikkien tupakkatuotteiden ikäraja on Suomessa 18 vuotta.
Sitten kerromme omenasadosta.
Omenasta on saatu paikoin tosi runsas sato.
Myös omenoiden laatu on tänä vuonna hyvä.
Esimerkiksi Oulun seudulla omenaa on tullut niin paljon, että mehustamoille on pitkät jonot.
Mehustamoilla omenoista tehdään mehua.
Arto Hurskainen kertoo, että hän sai 2 puusta 400 kiloa omenoita.
50 kiloa meni sukulaisille ja omaan käyttöön.
Loput hän toi jätekeskukseen, jossa niistä tehdään biokaasua.
Vielä sääennuste.
Pohjoisessa sataa huomenna vettä tai räntää, etelässä on poutaa.
Koko maassa on tuulista.
Etelässä lämpötila on noin 15 astetta, Lapissa on vain muutama aste.