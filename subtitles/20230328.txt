Aluksi eduskuntavaaleista.
Eduskuntavaalien ennakkoäänestys päättyy tänään.
Äänestää voi vielä tänään esimerkiksi monissa kirjastoissa ja kauppakeskuksissa.
Eduskuntavaalien varsinainen vaalipäivä on sunnuntaina eli huhtikuun 2. päivä.
Sunnuntaina äänestetään omassa äänestyspaikassa.
Sitten Suomesta ja puolustusliitto Natosta.
Unkarin parlamentti on ratifioinut eli hyväksynyt Suomen Nato-jäsenyyden.
Parlamentti äänesti asiasta lyhyen keskustelun jälkeen.
Suomen jäsenyyden puolesta äänesti 182 kansanedustajaa.
Vain 6 vastusti. Unkari lykkäsi Suomen ratifiointia monta kertaa.
Maa ilmoitti aiemmin, ettei se aio olla viimeinen, joka ratifioi jäsenyydet.
Suomi odottaa vielä ratifiointia Turkilta.
Länsimaamme Ruotsi odottaa edelleen ratifiointia Turkilta ja Unkarilta.
Kaikki muut Nato-maat ovat hyväksyneet Ruotsin Natoon.
Lopuksi digiosaamisesta.
- Ois kiva kun vois, mutta ei pysty enää.
Vanhukset tarvitsevat tukea digiosaamisessa.
Näin sanoo vanhusasiavaltuutettu Päivi Topo.
Vanhusasiavaltuutetun tehtävä on edistää vanhusten oikeuksia.
- Ihmiset on niinku todella vihaisia: Miksi meillä ei ole oikeutta niin kuin hoitaa omia asioitamme?
Tilastokeskus kertoo, että noin 30 prosenttia vanhuksista ei ole koskaan käyttänyt internetiä.
Tilasto kertoo yli 75-vuotiaista.
Vanhukset tarvitsevat tukea digiosaamisessa.
Monet järjestöt antavat digineuvontaa, mutta se ei riitä.
Vanhusasiavaltuutettu Päivi Topo toivoo, että laki velvoittaa kunnat järjestämään tukea ja asiointikanavan digitaidottomille.
Kanava voi olla yksi puhelinnumero, josta saa apua, neuvoja ja esimerkiksi lomakkeita.
Vielä sääennuste. Suomeen leviää lumisateita.
Päivällä lunta sataa idässä ja pohjoisessa ja lunta tulee pyryttämällä eli runsaasti.
Etelässä ja lännessä on enimmäkseen poutaa eli sateetonta.