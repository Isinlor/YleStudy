Aluksi aiheena on lakko.
Joissakin päiväkodeissa ja vanhusten hoitokodeissa on alkanut lakko.
Lakossa on yksityisiä hoitopaikkoja.
Lakko alkoi tiistaina 5 päiväkodissa ja 26:ssa vanhusten hoitokodissa.
Päiväkodeissa lakko kestää 2 päivää.
Vanhusten hoitokodeissa lakko kestää 5 päivää.
Hoitokodeissa asuu noin 1000 vanhusta.
Joissakin päiväkodeissa ja vanhusten hoitokodeissa on alkanut lakko.
Lakon syy on palkkariita.
Yksityisen sosiaali- ja terveysalan työntekijät vaativat lisää palkkaa.
Nyt julkisen puolen työntekijät saavat enemmän palkkaa kuin yksityisen puolen työntekijät.
Seuraavan uutisen aiheena on laivan hylky.
Tallinnasta on löytynyt vanha laivan hylky.
Laiva upposi keskiajalla.
Hylky löytyi työmaalta, läheltä Tallinnan satamaa.
Nyt hylkyä korjataan teltassa Viron merimuseon vieressä.
Laivasta löytyi esimerkiksi vanha kompassi, kengät ja keittoastia.
Laiva antaa paljon tietoa siitä, miten Itämerellä käytiin kauppaa 1300-luvulla.
Tallinnasta on löytynyt vanha laivan hylky.
Hylky laitetaan esille näyttelyyn.
Lopuksi uutinen kouluista.
Kouluissa halutaan, että oppilaita ei kiusata välitunnilla.
Tampereella 2 koulussa kokeillaan turvatolppaa.
Turvatolpassa on nappi, jota voi painaa ja opettaja tulee heti paikalle.
4.-luokkalainen Elle Sainio kertoo, mihin turvatolppaa tarvitaan:
-Ettei ketään kiusata.
Ja jos tulee ventovieraita, niin voi painaa tuota nappia.
Tai jos joku vaikka kompastuu ja lyö pään, niin sitä voi painaa.
Tampereella 2 koulussa kokeillaan turvatolppaa.
Turvatolppa tulee myöhemmin 3 kouluun Helsingissä.
Vielä sääennuste.
Sää on suuressa osassa maata poutainen ja aurinkoinen.
Etelässä on ehkä helle, eli lämpötila voi olla yli 25 astetta.
Illalla Lapissa sataa vettä.
Torstaina sää on koko maassa kylmempää kuin nyt.